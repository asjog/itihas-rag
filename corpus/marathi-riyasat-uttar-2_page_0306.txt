करण्याचे ठरविलें असतें, तर त्याच्याही समर्पक सबबी निघाल्या असत्या, व
तशा बनावांत कदाचित् त्यानें टिपूसही आपल्या बाजूस वळविलें असतें.
प्रथम टिपूचा समाचार घ्यावा, मागाहून मराठ्यांचा विचार पाहतां येईल,
अशी तूर्त तरी कॉर्नवॉलिसची भावना होती.
परंतु टिपूशीं सामना करावयाचा तर, मराठे किंवा निजाम यांस मोकळे
सोडल्यास टिपू वाटेल ती खटपट करून त्यांस आपल्या बाजूस वळवील आणि
तसें झाल्यास आपणास दोन शत्रूशीं एकदम झगडावें लागून सर्व देशभर युद्धाचा
प्रसार होऊन त्यांत आपला टिकाव लागणार नाहीं, असा कॉर्नवालिसनें दूर-
दृष्टीचा कयास करून, प्रथमपासूनच मराठे व निजाम यांस निश्चित नहानें बांधून
घेण्याचें त्यानें योजिलें. इंग्रज, टिपू व मराठे या तीन सत्ता त्या वेळीं जवळ जवळ
समानबल होत्या. त्यांपैकी कोणतेही दोन एक झाल्यास ते तिसऱ्यास भारी झाले
असते, ही गोष्ट लायलनें आपल्या ग्रंथांत चांगली मांडली आहे. हेस्टिंग्सनें मरा-
ठ्यांशीं युद्ध पुकारतांना जर हैदरास अगोदर आपल्या बाजूस वळविलें असतें, तर
मराठे लगेच हतवीर्य झाले असते. हाच डाव नानाफडणिसानें ओळखून हैदराशीं
मिलाफ केला, तेव्हां इंग्रज फिके पडले. अर्थात् तशी चूक पुनः होऊं द्यावयाची
नाहीं असा कॉर्नवालिसचा मंकल्प असून त्या दिशेनें त्यानें प्रयन्न सुरू केले.
पुण्याच्या दरबारासंबंधानें त्यानें मॅलेट यास लिहिलें; आणि बंगालची फौज खुष्कीनें
मद्रासेस जावी लागेल, त्यामाठीं भोसल्यांचा कटक प्रांत व निजामाचा गंटर प्रांन
आपल्या कबजांत आणावयासाठीं त्यानें जून १७८८ त फॉर्स्टर यास नागपुरकर
भोसल्यांकडे व कॅप्टिन केनावे यास निजामाकडे वकील म्हणून रवाना केलें. निजामाशों
पूर्वी स. १७६८ चा करार होता, त्यांत त्यानें गंदर प्रांत इंग्रजांम देण्याचे कबूल
केलें होतें, परंतु कांहीं ना कांहीं सबबीवर तो अद्यापि हस्तगत झाला नव्हता.
कॉर्नवालिस यास मोठी धास्ती होती की, निजाम भलत्याच हरकती सांगेल. पण
केनावेनें आपले काम उत्कृष्ट बजावून अल्पावधींत निजामास खूष करून गंटर
प्रांत ताब्यात घेतला. तेव्हां कॉर्नवालिसचे मन निश्चित झालें, आणि न्याची मर्जी
केनावेवर विशेष बसली. नागपुरास याच संधीस मुधोजी मरण पावल्याने तेथें
फॉर्स्टरचा मात्र जम बसला नाहीं, आणि पुढें तो गृहस्थही तेथेच मरण पावला,
ती हकीकत अन्यत्र दिली आहे.
कॉर्नवालिसच्या या उद्योगाची माहिती टिपूस भरपूर होती, म्हणून त्यानेंही
पुणें दरबारास आपल्या बाजस वळविण्याची शिकस्त केली. महादजी त्यास