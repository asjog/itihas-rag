मोहीम व आम्हांस गुजराथची सांगितली. तुमचा कारभार तुम्हीं करावा, आमचा आम्हीं करावा, वांटणी मागू नये.' या वाक्यांत पुर्दाल तंट्याचें बीज आहे. शाहूनें मोहिमेचे प्रांत दरएक सरदारास स्वतंत्र तोडून दिले, ही व्यवस्था पेशव्यांस मान्य झाली नाहीं. अशा रीतीनें मराठ्यांची एक जूट राहणार नाहीं, जो तो सरदार मध्यकारभारांतून निराळा पडेल आणि तेणेकरून राज्य बलहीन होईल. या काणारस्तव सर्व ठिकाणी मुख्य प्रधानाची देखरेख व हुकमत चालावी. सर्वांनी पेशव्यांचे आज्ञेत चालावें, पेशवे व महाराज मिळून मध्यवर्ती सरकार होय, अशी भावना पेशव्याची दिसते; आणि ही व्यवस्था तडीस नेण्यासाठींच मेनापति दाभाडे, आंगेरे, रघूजी व फत्तेसिंग भोसले वगैरे सरदारांशी पेशव्यांचे झगडे झाले. राज्याच्या व्यवस्थेसाठीं पेशव्यांना हें अनिष्ट कार्य स्वीकारणे भाग पडलें. गुजराथेंत बांडे व पवार हे पेशव्याचे तर्फेनें वावरत असून पिलाजी गायकवाड सेनापतीचे तर्फेनें वागत होता. बांडे व पिलाजी यांजमध्यें तंटा उपस्थित होऊन त्यांची डिसेंबर स. १७२६ त खंबायतजवळ जोराची लढाई झाली, तींत पिलाजी पराभव पावून खेड्याकडे गेला, आणि कंठाजीनें खंबायतेंतून हजार रुपये वसूल केले. तेथें इंग्रजांची वखार होती तींतून कंठाजीनें पांच हजार रुपये मागितले, असा डफने उल्लेख केला आहे. दोघां मराठे सरदारांमधील हा विकोप शाहूस बिलकूल पसंत पडला नाहीं. पेशवेसेनापतींचें हें भांडण कदम व गायकवाड या त्यांच्या हस्तकांनी उचललेले होतें, आणि शाहू आपणाकडून उभयतांची तडजोड काढीत होता. कंठाजीस हत्ती देण्यासंबंधी बाजीरावाची पत्रे आहेत, ती १४०४-१७२४ चीं असावीं. इकडे उदाजी पवार यासही बाजीरावानें चौथाई वसूल करण्यासाठी गुजराथेंत पाठविलें. डभई येथे उदाजी व पिलाजी यांची लढाई होऊन तेथचा कोट उदाजीनें हस्तगत केला. त्यावर कंठाजी व पिलाजी एक होऊन उदाजीवर चालून आले, तेव्हां उदाजानें गुजराथचा नाद सोडून माळव्यांत प्रयाण केलें. इकडे कंठाजी व पिलाजी यांनी बडोदें व डभई येथे आपला बंदोबस्त केला. तसेंच कंठाजी कदमाचा दत्तक मुलगा कृष्णाजी यानें चांपानेर काबीज करून तेथें आपली व्यवस्था लाविली.या समयीं पेशव्याचा भाऊ चिमाजी आपाही मधूनमधून गुजराथेंत उतरून चौथाईचा हक्क स्थापन करीत होता. 'प्रांत गुजराथ निम्मे चिमणाजी बल्लाळ