करून मारेकरीही पाठविले, ते दस्तैवज सांपडले. नर्मदापार करावें, हें भर कचे-
रीत बोलूं लागले. दौलांनीं नबाबाचे बुद्धीस भ्रंश फार केला, तथापि आम्ही गम
खात गेलों. पुढें भारी जमीयत, पन्नास हजार फौज, पन्नास हजार गलद चांगली
करून श्रीमंतांवर चालून यावयाचा इरादा केला. आम्हीं बहुत प्रकारें लिहिलें व
सांगून पाठविलें. त्यांचे मातबर वकील आले त्यांशीं बोलण्यांत आणिलें कीं,
स्नेहांत विषाद येऊं नये. परंतु उपाय नाहीं. तेव्हां मसलत करणें प्राप्त. त्यांत
टिपू काय करील हाही संशय जाणोन, सिंद्यांकडून एक कंपू व पंधरा हजार
फौज आणविली. भोसल्यांचाही सरंजाम वीस हजारपावेतों, व सरकारची फौज
चाळीस हजार व वीस हजार गाडदी व शिवाय होळकर वगैरे, असा सरंजाम
एकत्र करूं लागलों. तों नबाबही जमियत सुद्धां बेदराहून दरमजल पुढें येऊं
लागले. इकडून पुढें होणें प्राप्त होऊन श्रीमंतांची स्वारी सीना नदीवर आली. पुढें
आघाडीस सिंद्यांचे सरदार कंपू सुद्धां व सरकारची फौज गाडद सुद्धां परशुरामभाऊ
व बाबा फडके यांजबरोबर देऊन, व भोसले-होळकरांकडील फौज इतके सहा
कोसांवर घोडेगांवावर पुढें करून, श्रीमंत मागें वीस हजार फौजेनिशीं राहिले.
तों नबाब मोहरीचा घांट उतरून खालीं खऱ्या नदीवर मुक्कामास आले. पहिले
दिवशीं सरकारची सडी फौज तलाव्यास म्ह० टेहळणीस गेली, त्यांजवर मोगलांनीं
पुढें येऊन गोळे मारले. तेव्हां हे मागें सरले, इतक्याची खुशी मानून १९
साबांनीं म्ह० ११ मार्च फाल्गुन व० ५ स करमाळ्यावरून पुण्याचा रोख धरून त्यांनीं
परांड्याचे रोखें कूच केलें.तों पुढील सरकारचं सरदारांनीं तिसरे प्रहरीं गांठ घातली.
त्यांत भाऊंस उजवे डोळ्यावर थोडीशीं तलवारीची जखम लागली, व पुतणे
विठ्ठलराव ठार जाले. त्याबरोबर ते पुढें वाढून आले, तों सिंदे, भोसले व सरकार-
ची फौज वगैरेनीं चालून घेतलें. तलवार भाला बर्ची चालली. त्यांची तोफांची
मारगिरी होऊं लागलीशी पाहून सिंद्यांच्या कंपूनें त्यांजवर तोफांचा मारा भारी
केला. तेणेंकरून त्यांचा मोड जाला. पुढें रात्र झालीं, तरी आपला मार भारी होऊं
लागला, तेव्हां नबाबांनीं दोनदां सांगून पाठविलें कीं, आतां मार पुरे करावा.
त्यावरून अवशीचे बारा घटका रात्रीस मार बंद करविला. तों आपले पेंढारी
हिंदुस्थानांतून दहा बारा हजार आणविले होते ते त्यांचे फौजेत शिरले. त्या योगें
नबाबांस फौज आली असें वाटोन निघोन खडर्याचें ठाणें जवळ दोन कोस होतें
तेथें गेले. त्या समयीं त्यांचा नाश फार जाला. बुणगे लुटले गेले. कांहीं तोफ