दिवस विठोबा नाइकांनीं तीर्थयात्रेच्या निमित्तानें बाहेर पडावें आणि स्वहस्तानें हुंड्या
पाठवाव्या, म्हणजे ज्या ज्या ठिकाणीं ऐवजाची जरुरी पडेल त्या त्या ठिकाणा तो
बिनतक्रार इकडून पाठविण्यांत येईल. पत्राची तारीख ११०९०१७१५ आहे.
सन १८१७ त खुद्द बाजीरावानें आत्मराम शिवराम वाकळे यास असें पत्र लिहिले
कीं दौलतरावानीं आमच्या विषयीं कस्त करून रूपास आणिलें. त्यांची निष्ठा
हें सर्व मनांत वागत आहे. परंतु सांप्रत आम्ही अडचणीत पडलों. कोठें कोणाशीं
बोलाक्यासही जागा नाहीं. पुढें स्वराज्याचे कल्याण्याची भिस्त त्यांजवर आहे. सव
दौलतदारांची एकवाक्यता होऊन पर्ने व निरोप इकडे यावे. यांत स्वराज्यास
श्रेयस्कर अशी मसलत होऊन भेटीचा योग घडावा. स्वराज्यांत शत्रूचा प्रवेश होऊन
प्राबल्य बहुत झालें हें सर्व मनांत वागत आहे. '

प्रत्यक्ष युद्धाचा प्रसंग न आणितां नुसत्या दरडावणीनें एल्फिन्स्टननें बाजीरावास
सुतासारखें नरम आणिलें. त्यांत थोडी दिवसगत लागण्याचें कारण त्यानें ग० ज०
कडून नवीन तहाचे स्पष्ट हुकूम मागविले होते हैं होय. ते हातीं येतांच फोर्डबरोबर त्यानें
तहाचा मसुदा २८ मे रोजी पेशव्याकडे पाठवून ता. १ जून रोजी स्वतः भेट घेऊन
कलमांची वाटाघाट केली. या तहाचीं संपूर्ण कलमें पे. अ. बखरींत पृ. १७६०१८६
पावेतों दिलीं आहेत तीं येथे देण्याचें प्रयोजन नाहीं. त्यांतील मुख्य मतलब म्हणजे
महाराष्ट्राबाहेरील पेशव्याचे सर्व प्रदेश ३४ लाख वसुलाचे इंग्रजांनीं आपल्या कबजांत
घेतले; आणि इतर मराठे सरदारांशीं त्याचा संबंध कायमचा तोडून टाकिला. तदनुसार
बाजीरावाजवळ असलेले सिंदे होळकरादिकांचे वकील पुण्यांतून काढून, बाहेर असलेले
त्याचे वकील त्यास परत बोलवावे लागले. "बाळोजी कुंजर, यशवंतराव घोरपडे,
खंडोमहादेव व आनंदराव जाधव यांस सिंदे होळकर यांनीं पुण्यास रवाना केलें. परंतु
श्रीमंतांचा तहनामा झाला त्यांत सरदारांशी जाबसाल परभारा ठेवू नये असें ठरल्यानें
या वकिलांनी पुण्यास येण्याविषयीं इंग्रजांची सल्ला पडली नाहीं; सबब ते बऱ्हाणपुरी
राहिले. खंडो महादेव आपले घरीं जावयाचे निमित्तानें घरास आले. बाळोजी कुंजर
पुण्यास आले नाहींत." परभारें देशीं जाऊन तो ता. ९०५०१८१७ रोजीं पंढरपुर
येथे मरण पावला. सदाशिव माणकेश्वरही ता. ८०१००१८१७ रोजीं मरण पावला.

