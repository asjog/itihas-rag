४. डभईची लढाई, दाभाड्याचा पाडाव, (१ एप्रिल १७३१).-
' माळवा प्रांत आपल्याकडे असून हे पेशवे या (गुजराथ) प्रांती स्वारी करितात; हिंदुस्थान आपण (दाभाड्यानें) काबीज करावें तें हे करीत चालले आहेत, ऐसें चित्तीं आणोन नवाबापासून कांहीं द्रव्य घेऊन त्यास अनुकूल झाले. हे बातमी बाजीराव यांस कळली. सेनापति सरकारचे पदरचे मातबर सरदार असोन हे बुद्धि धरिली, ह्मणून महाराजांस वर्तमान लिहिलें. त्यावरून महाराजांनी आज्ञापत्र पाठविलें जे, ' तुह्मी त्या मागें येऊन सेनापति यांस बुद्धिवाद करून समजोन सांगून येतां बरोबर घेऊन यावें येथे उभयतांचा तह करून देऊन एक विचारें चालेल असें करतां येईल.' यावरून बाजीराव त्या मागें येत असतां सेनापति चालून पुढे आडवे आले जे, तुह्मी आमचे तालुक्यांत येऊं नये, ऐसें लिहिलें. तिकडून नबाबही चालून पुढे आले. त्यावरून जलदी करून बाजीराव पुढे आले. सेनापतीची फौज चाळीस हजार. बाजीरावापाशीं पंचवीस हजार. याचा विचार कसा करावा ! या समयीं सेनापति विरोध करून नबाबाहातीं आमची फौज बुडवितात. सरकारचा बदनक्ष होतो, त्या अर्थी सेनापतींनीं विरुद्ध केल्यानें यांशींच लढाई देणें प्राप्त आलें. सरकारची आज्ञा आणविण्यास अवकाश नाहा. ह्मणोन आपले फौजेंतील धारकरी किती हे निवड केली; व त्यांचे फौजेंत किती हे बातमी आणितां, आपणापाशीं यांहून अधिक माणसें कामाची आहेत, असें दिसून आलें.' डफ् लिहितो, पुणे सोडल्यापासून वाजीराव दाभााड्यशी सलुयाचीं बोलणी करून प्रत्यक्ष लढाई सुरू होईपर्यंत त्याचे मन वळवीत होता. आवजी कवडे याच्या हाताखाली बाजीरावाच्या आघाडीची तुकडी होता, तिनें नर्मदा उतरून पलीकडे जानांच दाभाड्याकडील दमाजी गायकवाडानें त्याजवर हल्ला करून त्याचा पराभव केला. हें पाहून बाजीरावास त्वेष आला; आणि स्वतःची फौज थोडी असतांही त्यानें एकदम दाभाड्यावर चाल केली. हें पाहतांच कंठाजी कदम दाभाड्याचा पक्ष सोडून चालता झाला. चिढ़णीस पुढें लिहितो.
' महाराजांचे पायांशी सेनापतीनें बदनेद धरिली, तेव्हां त्यास यश कदापि यावयाचें नाहीं ह्मणोन तसेच पुढें चालून आले. आह्मांस सरकारी प्रांतांत उपद्रव कररावयाचा नाहीं; नबाब फौजसुद्धां पिच्छावरी आहेत, याजकरितां त्या मार्गानें जाणार ह्मणोन लिहिलें असतां, त्रिंबकराव सेनापति लढाईचा इरादा करून