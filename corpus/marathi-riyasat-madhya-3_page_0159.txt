कांहीं थोडी ठाणीं मराठ्यांची होती ती पंतानें व जाठांची कांही फौज पावसाळ्या-पूर्वीच पलीकडे गेली होती तिनें सांभाळून धरली हेंच मोठे भाग्य समजलें पाहिजे. रजपूत व जाठ हे तरी मनापासून मराठ्यांचे हित चिंतिणारे नव्हते. 'दोन बलवान शत्रूच्या दरम्यान असली लहान मंडळी नेहमीच दोन दगडीवर हात ठेवून असावयाची. खरें छाटलें तर शिंदे होळकरांच्या पाडावानें मराठ्यांचा अंमल सर्वत्र उठला होता, आणि प्रथम अब्दालीस हांकून दिल्याशिवाय तिकडून कांहीं एक लभ्यांश होण्याजोगा नव्हता. कराकुडाचा कारभार गोपाळ गणेश बर्वे व गणेश संभाजी खांडेकर यांजकडे होता, परंतु हे दोघे गोविंदपंताहूनही भित्रे व अकुशल होते. एकंदरीत अंतर्वेदीतील मराठ्यांचा अंमल केवळ नामशेष असून फक्त कराकुडाचा लहानसा भाग पंत संभाळीत होता. गंगा यमुना अलाहा-बादेजवळ संगम पावतात, त्यांच्या अंतर्गत जो हल्ली फत्तेपुर जिल्हा आहे, त्यासच कराकुडा ह्मणत. तो व त्यावरचा कोळजळेश्वरपर्यंतचा सुभा गोविंदपंत सांभाळीत होता. त्याच्या पुढचा उत्तरेकडील सर्व अंतर्वेद प्रांत हिमालयाच्या पायथ्यापर्यंत रोहिले व अब्दाली व्यापून बसले होते. ता. ५ मेला स०रा० लिहितो [ १०१८७], 'रामगड जाठाचा घेऊन पुढे अंतर्वेदीत अंमल करणार म्हणों, तर आम्ही सिरोंजेस आलों. मातबर फौज व तोफखाना गाडदी व दोनही फौज सरदारांच्या व जाठ इतके येथे गाडून उभे राहून चालून घेऊं, तेव्हां अब्दाली च्यानें दम धरून उभे राहणें व तोफांचे माराखाली बाहेर येणें कळतच आहे. सुजाउद्देला सर्व प्रकारें स्वामीची फत्ते इच्छितात म्हणोन लिहिलें. तर हेंच त्यास योग्य आहे. सरदारांनी त्याजकडे वकील त्यांची निशा व्हावी ह्मणोन पाठविले आहेत, तेही पोंचले असतील. अंतर्वेदीतील अंमल जबरदस्तीनें राखला तसाच राखावा. आमचे येण्याची आवई तेथे गेलिमानें ते घाबरे होऊन आपला देश जवळ करावयाची तजवीज करीत असतील, त्यास बारीक खबर राखून लिहीत जाणे. बंदोबस्ताची खातरजमा असेल, तर तुम्ही फौजसुद्धां चमेली कांठी येणे.' केवळ आवईनें अब्दाली निघून जाईल अशी