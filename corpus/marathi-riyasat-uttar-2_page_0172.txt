दुरंदेशी आहां. आपणास जाहीर आहेच कीं, इकडील तमाम हिंदु सरदार चित्तापासून श्रीमंतांचा दाब इच्छितात; आणि श्रीमंतांकडोन जो कोणी इकडील बंदोबस्तास येतो त्याचे मर्जींत सादर राहतात. कारण श्रीमंतांचा दाब ह्या प्रांतीं असल्यानेंच हिंदुधर्माचा दीप पाजळत राहील. जे समयीं तिकडून पाटीलबावा हिंदुस्थानांत आले, तेव्हांपासून त्यांची मदत व कुमकेविशीं कोणा एकाकडून कसूर झाला नाहीं; परंतु पाटलांनीं दक्षिणच्या सरदारांची वाट सोडोन बहुतांची खानखराबी करून शेवटीं जयनगरावर चालून गेले, आणि आपलें काम आपले हातें खराब केलें. हल्लीं इंग्रजांशीं संधान करून कुमकेस आणावे या इराद्यांत आहेत. त्यास हिंदुस्थानांतील सरदारांस या गोष्टी पसंत नसून तमाम उमदे सरदार एकदिलानें विरुद्ध जाले आहेत. हें आपणासही जड पडेल. सबब आपण पाटलांस चार गोष्टी चांगल्या लिहाव्या. ही आग भडकली तर तिच्या ठिणग्या दक्षिणे पावेतों जातील. अखेरीस त्या विझविणें आपणांसही कठीण पडेल. श्रीमंतांची व आमची दोस्ती कदीमपासून आहे. श्रीमंत व आपण हिंदुधर्माचे संरक्षक, सबब हा इशारा करण्यांत आला म्हणोन, वगैरे कलमी केले तें सर्व अक्षरशः कळां आलें. पूर्वी आपणांकडून पेशजी खलिते आले होते त्यांचे जवाब इकडून रीतीप्रमाणें रवाना जालेच आहेत. तें पोंचून सर्व मतलब विदित झालेच असतील. इकडून हिंदुस्थानांत हिंदुधर्माची व्यवस्था पाहिजे तशी राहिली. कोणाच्याही अब्रूस किंवा वित्वास खलेल पोंचला नाहीं, हे मतलब आपल्याही ध्यानांत आहेत, त्यांचा तपशील काय लिहावा ? अलीकडे जयनगरकरांनीं कांहींच विचार न ठेवितां महादजीराव शिंदे यांसीं बदसलूखी केली. सबब दोस्तींत तफावत आला. वास्तविक जयपुर व जोधपुर या दोनही संस्थानांशीं सरकारची दोस्ती कदीमपासून इतकी मजबूत आहे कीं, त्यांत तफावत येण्याचें कारण नाहीं. यास्तव आपलीं खतें पोंचल्यावर रावशिंदे यांसीं व दोनही संस्थानांशीं उत्तम प्रकारें सफाई करण्याची तजवीज योजून पत्रांची रवानगी करण्यांत आली आहे. ये विशींचें बोलण्यास मातबर इसम यावा असा इशारा आपणांस केला. नंतर वर्तमान आलें कीं, अजमीरच्या रोखें आपणांकडूनच फौज रवाना झाली, त्यावरून बहुत अपूर्व वाटलें. पुरातन स्नेहाचे भाव दाखवून आपणच फिसाद उभा केला. यांत काय हित पाहिलें नकळे. अशा फितुरीच्या ठिणग्यांनीं काय व्हावयाचें आहे, हें आपणांसही समजत आहे. हमेशा दक्षिणे कडोनच प्रताप-समुद्राचे लोट व तरंग चहूकडे समस्त