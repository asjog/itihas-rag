वेळां मेला आहे, कीं तो अमरच आहे असें कित्येकांस वाटूं लागलें
आहे. त्याच्या मरणाची वार्ता लोकांस खरी न वाटण्याचें कारण असें
कीं, आजपर्यंत त्यास जिकडे तिकडे विजयच येत गेले; आणि त्याच्या-
प्रमाणें त्याच्यामागें हिंमतीनें काम चालविणारा कोणी नसल्यामुळे मरा-
ठ्यांच्या तावडींतून सुटल्याचा आम्हास प्रत्यक्ष अनुभव येईल
तेव्हांच शिवाजी खरोखर मेला असें आम्ही समजूं. शिवाजी होतां
होईल तो इंग्रजांस दुखवीत नसे. परकीयांना विनाकारण त्रास द्यावा,
व त्यांचें वित्त हरण करावें, असा शिवाजीचा हेतु कधींच नव्हता.
त्याचा मुख्य हेतु स्वराज्यस्थापनेचा. या कामीं त्यास अडथळा करणारे
मोगल, विजापुरकर, सीदी वगैरे जे त्याच्या शत्रुवर्गांत गणले जात,
त्यांचा पाडाव करणें त्यास प्राप्त झालें. राज्यस्थापनेच्या कामीं इंग्रज
आड आले नाहींत; म्हणून त्यांच्या वाटेस जाण्याचें कारण शिवाजीस
पडलें नाहीं. शिवाजीच्या स्वीकृत कार्यक्रमांतलें दुसरें काम राज्यस्थापनेचीं
साधनें संपादन करण्याचें यांपैकीं मुख्य साधन म्हणजे पैसा. फौज ठेवणें,
किल्ले बांधणें वगैरे साधनें पैशापासून उत्पन्न होणारीं होतीं. हा पैसाही
होईल तितका न्याय्य मार्गानें व सलोख्यानें मिळविण्याचा शिवाजीचा
परिपाठ होता. म्हणून एखाद्या धनाढ्य शहरास पोंचल्यावर शहराच्या
ऐपतीप्रमाणें कांहीं एक ठरीव रक्कम तो लोकांपासून मागत असे. ती
त्यांनीं त्यास निमूटपणें दिल्यास तो कोणास उपद्रव देत नसे. होतां होईल
तो युद्धप्रसंग आणावयाचा नाहीं, थोडेंसेंच नुकसान होत असेल, तर तें
सोसावयाचें, हा शिवाजीचा संप्रदाय होता. अशा कारणास्तव इंग्रजांशीं
त्यानें लढाईचा प्रसंग आणिला नाहीं. उलट इंग्रजांशी स्नेहसंबंध कायम
राखणें हेंच शिवाजीस इष्ट वाटलें. अठराव्या शतकांत हिंदुस्थानच्या
राज्यप्राप्तीस्तव झगडणाऱ्या अनेक पक्षांमध्ये इंग्रजांची गणना होऊं लागली,
तशी सतराव्या शतकांत शिवाजीच्या वेळीं होत नव्हती. म्हणून शिवा-
जीस इंग्रजांची भीति वाटत नसे. इंग्रज लोक हे कुशल व्यापारी आहेत;
दूर देशाहून आपल्या देशाशीं व्यापार चालविण्यांत त्यांच्या इतके कुशल
दुसरे कोणी नाहींत; व्यापाराच्या योगानें देशास सधनता प्राप्त होते,
इत्यादि गोष्टी मनांत आणून, शिवाजीनें इंग्रजांस आपल्या मुलखांत
व्यापार करण्यास उत्तेजन दिलें. शिवाजीच्या ताब्यांतील कोंकणचा व