दौलतीचे चार आधारस्तंभ. वरील तिघांपैकीं शिंद्यांचे दौलतीस पुढें कोणी वार-
सच नव्हता. होळकरांच्या दौलतीस वारस काय लायकीचे होते, त्याचें वर्णन वर
दिलेंच आहे. गायकवाडांची अवस्थाही होळकरांहून बिलकुल सरस नव्हती.
दमाजीच्या चौघां मुलांत कर्तृत्त्ववान फत्तेसिंग तो ता. ९-१-१७९० रोजीं
वारला. तेव्हां उर्वरित बंधूंपैकीं सयाजीराव वेडसर असल्यामुळें गोविंदराव व
मानाजी यांजमध्यें गुजरातच्या कारभारासंबंधीं झगडा लागला. पेशव्यांनीं
मानाजीकडून पाऊण कोट नजराणा घेण्याचें ठरवून त्यास कारभार दिला,इतक्यांत
महादजी शिंदे पुण्यास आला. व मानाजी गायकवाड १-८-१७९३ रोजीं वारला.
तेव्हां गोविंदरावाचा पुरस्कार करून त्यास महादजीनें ता. ३-१२-१७९३
रोजीं वस्त्रें देवविलीं. तेव्हां गोविंदरावास स्थानापन्न करण्याकरितां कोणी तरी
प्रमुख सरदारानें गुजरातेंत जाणें जरूर पडल्यानें ती कामगिरी तुकोजीस सांग-
ण्यांत आली: आणि तुकोजीस फौजेसह परभारें गुजरातेंत घेऊन जा असें नानानें
हिंगण्यास इंदुरास लिहिलें. परंतु तुकोजीनें ही कामगिरी स्वीकारली नाहीं. या-
संबंधींचा उल्लेख हिंगण्याच्या पत्रांत वारंवार येतो. पुढें गोविंदरावाची रवानगी
नानानें पुण्याहून गुजरातेंत केली. गुजरातच्या कामगिरीवर जावयाचें तर त्यांत
आपणांस वांटणी मिळावी, अशी मागणी तुकोजीनें केली. त्यावर नानानें कळविलें,
‘ गुजरातेंत वांटणी पूर्वीपासून शिंदे, होळकरांस नाहीं. जें सुटलें तें सरकारचें.
वांटणी मागूं नये. सरकारकाम करावें. लौकिक व्हावा. सरदारीची उस्तवारी
व्हावी. हा मनसबा मनन करून ठरविला. त्यांनीं करावा हें उचित आहे.
वरकड पूर्व चाली बाईंनीं लिहिल्या व पराक्रम सरकारतर्फे केले, या गोष्टी खऱ्या
आहेत, लोपल्या नाहींत. परंतु तेव्हां दुही नव्हती. तो प्रकार आतां राहिला
नाहीं. तेव्हां कसें करावें ? महेश्वरींच राहिलें असतां लौकिक राहील कीं काय,
याचा विचार मनांत यावा. जसी सरदारी तसें काम करावें; यांतच सरदारीचें
स्वरूप व बोज. याप्रमाणें घडल्यास चांगलें.’ असें नानानें हिंगण्यास कळविल्यावर
तुकोजीनें डेरे दाखल झाल्याचा देखावा मात्र केला. परंतु बोलल्याप्रमाणें त्यानें
कांहीं एक केलें नाहीं. याचीं अनेक कारणें हिंगण्यानें ता. २४-१-१७९४ च्या
पत्रांत खुलासेवार दिलीं आहेत. तो लिहितो:—

‘ नारो गणेश गेल्यापासून येथें कोणी वजनदार व विचाराचा कारभारी नाहीं.
पाराशर दादाजीस गळबंधन करितात. त्याचें नांव मात्र. ते द्विपाद दावे तोडि-