गोविंद बल्लाळ याचे मार्फत महाराजांच्या अस्थि काशीस गंगेत वाहविल्या,
त्यास खर्च रु. दहा हजार झाला ( ना. सा. रो. १-१२९ ).
शाहूमहाराजांच्या चिटणिसी बखरीत कांही थोडा फरक तपशिलांत आहे.
शाहूमहाराज यांनीं बेचाळीस वर्षे राज्याभिषेक यवनाचे नजरबंदींतून येऊन
अप्रतिहत आज्ञा पृथ्वीचे ठायीं करून, परमपुण्यश्लोक होत्साते कैलासवास
केला. तो समय परमदारुण ! प्रधानपंत व गोविंदराव कारभारी व सरदार
यांनी शहराची नाकेबंदी करून वाड्याभोंवत्या व कारखान्यांस चौक्यापहारे
याप्रमाणें करून, प्रधानपंत वगैरे गोविंदरावाचे वाड्यांत येऊन बसले. राणी-
साहेबांचे तीर्थरूप कुवरजी शिर्के यांस बोलावून सांगितलें जे, 'बाईसाहेबांची
मर्जी कशी आहे ? पुढें राज्यभार चालणें त्यास आम्हा सर्वास घेऊन, महारा-
जांची आज्ञा जाली आहे त्याप्रमाणें, राज्याचे अधिकारी करून करावयाचें
आहे ! आम्ही सर्व आज्ञांकित, महाराज तेच बाईसाहेब आहेत, कीं
सहगमन करण्याचा संकल्प आहे ? हें विचारून यावें; आणि ' आपणांशीं
बखेडा करणार कारभारी यांचा बंदोबस्त महाराजांचे आज्ञेनें करितों, '
म्हणून सांगून पाठविलें. आणि दादोबा प्रातिनिधि व यमाजीपंत व त्यांचे
लोक यांभोवते आपले लोक पाठवून नजरबंद करविली. शिर्के यांनीं
बाईसाहेबांस निरोप सांगितला. तेव्हां बाईसाहेबीं विचार केला जे, ' सर्व
प्रकारें बळवान प्रधानपंत व गोविंदराव व सर्व कारभारी होऊन तारा-
बाईचे नातू राज्यावर बसविणें हें राजकारण सिद्ध जालें. तेच पुत्र घेऊन
आपण राहवें तरी त्यांचे आज्ञेत चालून ताराबाईचे आज्ञेत चालावें, यांत
शोभा राहवयाची नाहीं. याउपरी राहणें व्यर्थ आहे, ' म्हणोन सहगमन
करण्याचा निश्चय केला, आणि साहित्य लौकर करावें म्हणून आज्ञा
पाठविली. याप्रमाणें निरोप येतांच तात्काळ प्रतिनिधि व यमाजीपंत यांस
बेड्या घालून कैद केले, आणि पुरंदरे व कोवनई किल्यावर रवाना

१ काही ठिकाणीं सिंहगड, लादेगड व अणकाई असें आहे. मागाहून
निरनिराळ किल्यांवर त्यांची रवानगी झाली असावी.