भानगडीचीं कामें पुणें नागपुरकडे करावीं लागल्यामुळे तो दौतलरावाचे दरबारीं येऊं
शकला नाहीं. दरम्यान माल्कमची बदली म्हैसुरास झाली होती ती रद्द करून त्यासच
पुनः सिंद्याचे दरबारी ग० ज० नें कलकत्त्याहून नेमून पाठविलें. प्रथम से० लेक यास
भेटून नंतर तुम्हीं सिंद्याकडे जावें असा त्यानें माल्कम यास हुकूम दिला. म्हैसूरचे
दरबारी मे० विल्क्स याची नेमणूक करण्यांत आली. ता. २९०४०१८०५ रोजीं
माल्कम कलकत्त्याहून निघाला. [ Wellesley Desp IV & V ].
२ सबळगड येथें मराठमंडळाचा जमाव (एप्रिल - जून १८०५).-
भरतपुरचे जाठाशीं चाललेलें युद्ध दोन तीन महिने जोरांत होतें. त्याचा निकाल
लागेना, तेव्हां दौलतरावानें मनांत विचार आणिला, की आपणच भरतपुरास जाऊन
होळकराचा समेट करून द्यावा. ता. २२०३०१८०५ रोजी त्यानें रेसिडेंटास निरोप
'पाठविला, की 'आम्ही येथून भरतपुरास जाणार.' हा निरोप ऐकून रेसिडेंटाचें
धाबेंच दणाणलें. त्याला भीति पडली, कीं सिंदे भरतपुरास जाऊन जाठ व होळकर
यां समवेत इग्रजांवर चढाई करणार. तथापि त्यांस अडवून धरण्याचें सामर्थ्य रेसि-
डेन्टांत नव्हतें. सिंद्याचा हा विचार ऐकून ग० ज०नें लेक यास मुद्दाम इशारा दिला कीं,
दौलतराव भरतपुराकडे आल्यास त्याच्याशीं अत्यंत नरमाईचें वर्तन करावें, त्यास चिडवून
लढाईचा प्रसंग आणू नये. मात्र होळकर व इंग्रज यांजमधील युद्धांत सिंदे मध्यस्थी
करूं म्हणेल तर ती बिलकूल ऐकू नये. जाठांच्या पराक्रमामुळे सर्व हिंदुस्थानभर
इंग्रजांविरुद्ध मोठा उठावा चालू झाला होता, त्याचें वेळींच निरसन व्हावें म्हणून
ग० ज० नें पुण्यास क्लोज यास व मद्रास येथील गव्हर्नरास तात्कालिक उपाय योजण्या-
साठीं आपले संपूर्ण अधिकार दिले.
भरतपुराकडे रोख वळवून दौलतराव सिंदे ता. २९०३०१८०५ रोजीं चंबळ
नदीवर सबळगड येथे दाखल झाला. मुख्य फौज त्याची मागेंच होती. या ठिकाणीं
अंबूजी इंगळे येऊन त्यास मिळाला, आणि सगळे मिळून चंबळ उतरून जाणार असा
सुमार दिसतांच रेसिडेंटानें पुनः सर्जेरावाची व सिंद्याची एकत्र गांठ घेऊन कळविलें,
"तुम्हीं चंबळ उतरून पुढे जाण्यांत धोका आहे तर बेत रहित करावा.' शिंदे बोलला,
'आम्ही पलीकडे गेल्यानें युद्धाचा फैलाव अधिक होईल ही तुमची समजूत साफ
खोटी आहे. आम्ही समक्ष जाऊन यशवंतरावाची समजूत घालतों आणि लगेच
युद्ध थांबवितों.' ही गोष्ट रेसिडेंटास पटली नाहीं; परंतु आफ्लाच हेका चालवून
नदीपलीकडे जाण्याचें धाडस दौलतरावानेंही केलें नाहीं. त्यानंतर अल्पावकाशांतच
