करोत. तेव्हां पंत उठोन पालखींत बसले. बाई पालखी धरोन पायउतारें समागमें
गेली. पंतांस नेऊन दुसरे हवेलींत माडीवर ठेविलें. बाई तेथें राहिली. गडबडींत
तिचे हातास तरवार लागली. इकडे गाड्यांनीं घरांत शिरोन दरोबस्त वस्तभाव
लुटली. एक गरोदर बायको तुडवून मेली. दोन ब्राह्मण जखमा लागोन
मेले. एक गायीस जोडगोळ्या लागोन मेली. दहा पांच माणूस ठार जाले.
शिवाय पांच चार ब्राह्मणांची घरे लुटलीं गेलीं. रामचंद्रजीची सोन्याची मूर्ति
गाड्यांनी मोडून तुकडे करून वांटून घेतले. हें वर्तमान नानाकडे पंताचे कार-
कुनानें येऊन सांगितलें. नाना म्हणाले, खोटी गोष्ट; लहानाचे मोठे करून
सांगतां. येणेंकरून जावसाल खुंटला. तेव्हां कारकून उठोन पाटीलसाहेबांकडे आला.
दरबार चालू होता. देवडीजवळ येऊन सांगितलें कीं, मी सचिवांकडून आलों.
अगोदरच हें प्रकरण थोडे थोडें समजण्यांत होतें, तेंच सांगावयास आले
असतील म्हणोन बावांनी हयगयीवर नेलें; आणि भाऊ मुजुमदारांस मांगितलें
कीं, काय म्हणतात, ऐकोन यावें. तेव्हां मुजुमदारांनीं ऐकून साद्यंत वर्तमान
बावांस सांगितले. त्याजवर रामजी पाटलास पाटीलसाहेबांनीं बोलावून सांगितलें
कीं, पंतसचिव अनसारिखे नाहींत, प्रधान, प्रतिनिधि तसेच पंत. त्यांत धन्यांनीं
आजपर्यंत त्यांचे महत्त्व राखोन चालविलें. आतां कारभार्यामुळे त्यांची हे
अवस्था करावी, ठीक नाहीं. राज्यास कल्याण तें करावें. जालें तें जालें, आतां
त्यांची घरची चौकी उठवून आणावी. रामजी पाटलांनीं जाऊन नानांस ममना-
विलें. त्यांनीं कारकुनाहातोन सांगोन पाठविलें की, आपण ऐकिलें इतकें जालें
नाहीं. याची चौकशी करावयास सांगितलें आहे. नंतर पाटीलबावांनी रामजी
पाटलास सांगितलें कीं, कारकुनासीं याचे उत्तर द्यावं तर हा ठीक सांगणार नाहीं.
तुम्हींच जाऊन माफ सांगावें कीं, तुम्ही शोध कराल, आम्ही शोधच करून
बोलतों. धन्यांस सांगावें आणि त्यांनीं ध्यानीं आणावें तर ते तुमचे कैदेतच
आहेत, वरकड तुम्हींच अहां. एक वर्ष आम्हांस होत आले, सावंताचा कारभार
केला, तो अद्यापि घोळांतच आहे. गायकवाडाचा केला, ते भीक मागत पडले.
हिंदुस्थानांत होळकर आमचे आतीवर बसविले. त्यांस आंतून चिमटे घेतां,
हेही कर्मे मनस्वी करितां हैं ठीक नाहीं. धन्याचे दौलतींत एक मोड सवाई
माधवराव तेवढा राहिला आहे. पुढे चाल कल्याणाची दिसत नाहीं. तर आम्हीही
श्रीमंतांचेच पदरचे आहों, चौकशी करण्यास आम्हांस अधिकार आहे. तुम्ही
