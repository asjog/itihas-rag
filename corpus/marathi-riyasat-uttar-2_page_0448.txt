मागतात. मोची दोन लक्ष कबूल करितात. नबाबांची ताकीद हैदरबेग खानास
आहे की, यांजकडून पांच लक्ष रुपये घेऊन मुचलका लिहून घ्यावा.' ×
वर जे ठिकठिकाणीं तत्कालीन लेखांतील उतारे घेतले आहेत त्यांत महादजीच्या
कर्तबगारीसंबंधानें अनेक समकालीन व्यक्तींचे अभिप्राय भरपूर येऊन गेले असल्या-
मुळे, त्याची आणखी चर्चा करण्याची बिलकूल आवश्यकता नाहीं. शिवाय
प्रत्येक प्रकरणावर ज्या त्या ठिकाणीं साधकबाधक मुद्दे सांगण्यांत आले आहेत,
तेच विशेष महत्त्वाचे समजले पाहिजेत. आबाजी नाईक वानवळे म्हणून एक
इभ्रतीचा सावकार महादजीच्या स्वारींत उत्तरेत होता, तो स. १७९० त पुण्यास
येत असतां इंदुरास थांबला, आणि अहल्याबाईस भेटून संथपणें दिल्लीकडील घडा-
मोडींची हकीकत त्यानें कळविली, तींत 'त्यानें अलीबहादर व तुकोजी यांची
खराबीच बहुत सांगितली. तुकोजीचे चालीचा स्तव असा त्यांचे तोंडून बाईपाशीं
बिलकूल निघाला नाहीं. तुकोजीचे सामर्थ्य म्हणावें तर अलीबहादर जवळ
आहेत तोंवर उगाच भ्रम आहे. नारो गणेशाकडे दोष नसतां अब्रु घेतली. पंधरा
लक्ष त्याजपासून घेतले. तेच आजपावेतों भक्षिले. पुढें कांहींच तजवीज नाहीं.
अलीबहादर वेगळे झाले तर तुकोजींची स्थित राहणार नाहीं. पाटीलबावांची
तारीफ नाईकांनीं बहुत केली. बहुधा सावधानी. हिंदुस्थानचा बंदोबस्त चांगला
केला. दिल्ली, मथुरा, मेवाड येथील सर्व बंदोबस्त केला. तसेंच जोधपुरास जरब
बसविली.' हा तिन्हाईत इसमाचा अभिप्राय बहुमोल समजला पाहिजे.*
कीननें महादजीची योग्यता मार्मिकाणें वर्णिली आहे. तो लिहितोः 'लंगडे-
पणामुळे व्यायाम कमी होऊन उत्तरोत्तर महादजीचें शरीर फार स्थूल होऊन
त्याची पहिली ठेवण बिघडली. कवाइती कंपू उभारून त्यांत त्याने पुष्कळ परकी
लोक नोकरींत भरल्यामुळे, पूर्वीचा साधा बाणा आवडणारे लहान मोठे लोक
त्याचा हेवा करूं लागले. तसेंच त्याचें अर्धे आयुष्य बादशाही व मुसलमान
वळणांत गेल्यामुळे दक्षिणेंतील शुद्ध हिंदु त्यास धर्मभ्रष्टतेबद्दल नांवें ठेवू लागले
त्याचा गुरु मुसलमान, मुख्य सल्लागार राणेखान तोही मुसलमान. अशा अनेक
कारणांनीं दक्षिणेंतील समाजांत त्याजब्द्दल प्रेम उत्पन्न झालें नाहीं. नाना फडणि-
साच्या विरोधामुळे बरेचसे ब्राह्मण त्याचे द्वेषी बनले, त्यांत कवाइती कंपूंच्या