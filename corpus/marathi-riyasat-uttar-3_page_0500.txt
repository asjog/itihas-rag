असे तो इतउत्तर ज्यास त्यास सांगे. अशी एकहाती सत्ता दिल्याशिवाय लोकही
जमा झाले नसते. सर्व शिलेदारांनीं बाजीरावाकडे मागणी केली, की 'कोणी
तरी एक अधिकारी नेमा, म्हणजे आम्ही त्याचे आज्ञेत वागूं. त्याप्रमाणें बाजीराावनें
गोखल्यास सर्वाध्यक्ष नेमिलें, आणि तयारीसाठी खर्चास एक कोट रुपये रोख दिले. या
राष्ट्रीय उद्योगांत सर्वांनीं मनापासून झटावें म्हणून पूर्वी जहागिरी व इनामें जप्त केलीं
होतीं ती बाजीरावानें या वेळीं मोकळीं केलीं. तसेंच महाराजांस व माईसाहेबांस भेटून
त्यांस आपला युद्धाचा हेतु कळवून सर्व बेत गुप्त ठेवण्याच्या शपथा त्यांजकडून
घेवविल्या. इतकें करून शेवटीं त्यांस वासोट्या किल्ल्यावर पक्कया बंदोबस्तानें त्यानें
ठेविलें. " श्रीमंतांनीं गणपतीचा उत्सवही माहुलीस केला, आणि पुढें कार्तिकस्वामीस
जावयाचें असा घाट बोलू लागले. गंगाबाई राजमाची करीण हिच्या संबंधाचा
जो पोरखेळ वर्णिलेला आहे तो याच माहुलीच्या मुक्कामांतील आहे. ज० स्मिथ
पुण्यांतून पेढाऱ्यांचे कामाकरितां सरहद्दीवर जाऊं लागले, त्यांजबरोबर बाळाजी
लक्ष्मण सलकडे यांचे पुतणे कुशावा यांचे हाताखालीं विंचूरकरांचें पथक श्रीमंतांनीं
पाठविलें. गोविंदराव काळे, अन्याब्या मेहेंदळे, दादा गद्रे, राघोपंत थत्ते वैगेरे जे
अलोभांत होते त्यांस लोभ दाखवून त्यांच्याशीं सल्लामसलत करूं लागले. गोविंद
केशव कारकून यांस अमीरखानाकडे पाठविलें. मुधोजी भोसल्यास सेनासाहेब
सुभ्याचीं वस्त्रं गुप्त रीतीनें पाठवून दिलीं. हे प्रकार एल्फिन्स्टन यास समजल्यावरून.
त्यांचें बोलणें पडलें, कीं स्वारी पुण्यांत येत नसल्यास आम्हीं तेथें भेटीस येतों.
त्यावरून भाद्रपद बद्यांत पुण्यास आले. "
इंग्रजांचे फौजेंत फितूर करून ती निकामी करण्याचा घाट बाजीरावानें मुद्दाम रचिला
होता. "विनायक नामा श्रौती, वामनभट कर्वे व शंकराचार्य स्वामी असे इंग्रजी
पलटणांत फितूर करावयासाठीं ऐवज घेऊन कामास लागले; पण फितुरीच्या कामाची
मुख्य भिस्त यशवंतराव घोरपडे याजबर होती. सर्जे अंजनगांवचा तह ठरवून दिल्याबद्दल
इंग्रजांनीं या घोरपड्यास दरमहा एक हजार रुपये नेमणूक करून दिली होती. म्हणजे
हा गृहस्थ पोटांत कपट ठेवून उभय पक्षांकडे रहस्य दाखवीत होता. सोडूरचें संस्थाम
याचें वतनी असतां, त्याचा उपभोग यशवंतरावाचा भाऊ खंडेराव घेत होता.
खंडेरावास काढून सोडूर आपणास द्यावें अशी यशवंतरावानें बाजीरावास गळ
घातली आणि त्या कामीं बाजीरावाच्या आग्रहावरून एल्फिन्स्टननें सींडूरवर इंग्रजी
फौज पाठविण्याचे कबूल केले. परंतु यशवंतरावाच्या दुटप्पी वर्तमानें एल्फिन्स्टनचें मन