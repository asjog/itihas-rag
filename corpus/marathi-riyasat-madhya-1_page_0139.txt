शिंदे, होळकर, बुंदेले वगैरे शूर सरदारांस कायमचें वास्तव्य करून पेशव्यांनी
ठेविलें नसतें,तर त्या अंदाधुंदीच्या काळांत सातारा राजधानींतून तेथील प्रदेशाचा
बंदोबस्त राहूं शकला नसता. अक्कलकोटास फत्तेसिंग भोसल्याची स्थापना झाल्याने
निजामाच्या छातीवर दडपण बसलें, आणि मुरारराव घोरपड्यानें गुत्तीस राहून
पन्नास वर्षे कर्नाटकास शह दिला. गुजरातेंत गायकवाडांची व वऱ्हाडांत भोस-
ल्यांची स्थापना याच हेतूनें झाली. पुढें दक्षिण महाराष्ट्रांत पेशव्यांनी पटवर्धनांची
स्थापना केली तिचें कारण हेंच. अशा जहागिरी निर्माण करितांना होतां होई
तो आपल्या हुकमतींत वागतील असेच इसम प्रथम नेमण्यांत येत असतः पण
पुढें अनेक कारणांनीं ते बंडें करीत तो प्रकार वेगळा.

रा. ब जोशी यांचे मते जहागीरदारांच्या पद्धतींत आणखी एक मुद्दा आहे.
एकछत्री राज्य कोणत्याही कारणानें माडलें तरी त्यांत असलेले बेरजेचे जहा-
गीरदार अवशिष्ट राहतात. मराठ्यांचें राज्य नाहींसें झालें, परंतु त्या वेळचे
अनेक जहागीरदार आज इंग्रजी राज्याखालीं संस्थानांच्या रूपाने नांदत आहेत.
परंतु मोगल बादशाहीत जहागीरदार नसल्यामुळे, तें राज्य नाहींसे झाल्यावर
मागें अवशेष कांहीच राहिला नाहीं. आज सुद्धां हिंदुस्थानांत एकंदर पांचशें
संस्थानांपैकीं मुसलमानी संस्थानें अवघीं पांचच आहेत. इराण देश मुसलमानांनीं
अल्प काळांत जिंकला. बंगाल प्रांत इंग्रजांच्या हातांत जाण्यास पांच वर्षे
पुरली: परंतु महाराष्ट्र देश जिंकण्याचा प्रयोग इंग्रजांना पन्नास वर्षे चालवावा
लागला या मुद्द्याचा विचार जहागिरीच्या पद्धतीत झाला पाहिजे.

स. १०६६त नॉर्मंडीच्या विल्यमनें इंग्लंड देश जिंकला त्या वेळची परिस्थिति
प्रस्तुत विषयासंबंधानें ध्यानांत ठेवण्याजोगी आहे. आपल्या अनुयायांस इंग्लं-
डच्या जमिनी त्यानें वांटून दिल्या: आणि आपल्या भरंवशाचे फ्यूडल् लॉर्डस्
म्हणजे जहागीरदार त्यानें निर्माण केले. परंतु हेच जहागीरदार पुढें प्रबळ
होऊन राज्यकर्त्यां विरोध करूं लागले तेव्हां त्यांस जिंकून ताळ्यावर आण-
ण्याचे काम किती अवघड झालें ही गोष्ट इंग्लंडचे इतिहासांत मशहूर आहे.
तेव्हां सर्व राज्यांत दळणवळणाचे मार्ग बिनतोड शाबूद राखणें, किंवा आपल्या
भरंवशाचे स्वतंत्र सरदार ठिकठिकाणीं ठेवून देणें, हे दोनच मार्ग राज्यकर्त्यांचे
आटोक्यांत असतात. अकबरानें आपल्या राज्यांतील रस्ते व सरकारी टपाल
यांची व लष्कराची सोय चांगली ठेविली होती. त्यामुळे जहागिरी दिल्याशिवाय