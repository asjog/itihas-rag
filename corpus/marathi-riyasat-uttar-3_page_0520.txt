होऊन तो पळून परिंडाचे बाजूस गेला, तेथें त्यास आपासाहेबाचे दोन हुजरे भेटले, त्यांचे पाठोपाठ आणखी दोन हुजरे खुद्द आप्पासाहेबाच्या हातची चिठ्ठी घेऊन आले. निरोप आणिला, कीं ‘ मी अत्यंत संकटांत आहें. या प्रसंगीं कसेंही करून माझें साह्य करा.’ * आपासाहेबाचे हे हुजरे बरोबर घेऊन बाजीराव नेवाशाला गेला. तेथून कोपरगांवास जाऊन पुणतांब्यास त्यानें गोदावरी ओलांडली. लगेच कोणी पाठलागावर येत नाहीं असें पाहून नाशकास देवदर्शन करून तो सप्तशृंगाजवळ सात आठ दिवस मुक्काम करून असतां, होळकराचा सरदार रामदीन महितपुरच्या लढाईंतून निघालेली कांहीं पेंढारी फौज घेऊन आलेला बाजीरावास सामील झाला. नंतर ता० २ मार्च रोजीं नागपुरचे हुजऱ्यांस जबाब देऊन बाजीरावानें परत रवाना केलें. गणपतराव सुभेदार व सखारामपंत यांनीं बाजीरावास विनंति केली, कीं ‘ आम्हांस कांहीं पैसे देऊन नागपुरास रवाना करा म्हणजे आम्ही आपासाहेबांच्या मदतीनें तिकडे उठावा करून तुमचें साह्य करूं; तो पर्यंत तुम्ही खानदेशांतून बऱ्हाणपुरावर यावें. ’ परंतु बाजीरावानें त्यांस रजा न देतां तसेच पुढें आपणाबरोबर घेतलें, आणि इंग्रजांच्या फौजेची बातमी ठेवीत तो पुढें खानदेशाकडे चालला. अणकाई येथें त्यास बातमी कळली कीं सर टॉमस् हिस्लॉप बऱ्हाणपुर रोखून आपणास अडविण्यास बसला आहे. त्यामुळे घाबरून बाजीराव घाईनें परत फिरून पुनः कोपरगांवास आला. तेथून पीरी नदीवर आसी येथें आला. परंतु जनरल स्मिथ दक्षिणेकडून चालून येत आहे अशी तेथें बातमी लागतांच तो नागपुरचे आश्रयास जाण्यासाठीं पूर्वेकडे वळला; आणि गणपतराव सुभेदाराने पूर्वी सुचविलेला बेत त्यानें आतां स्वीकारिला. त्यासाठीं नर्मदाघाटांचा व आसईचा नकाशा पाहवा.

हिस्लॉप यास बाजीरावाची बातमी पुरेपूर होतीच. उत्तरेकडून ता. ११ मार्च रोजीं तो गोदावरीवर आला आणि बाजीराव निसटून पूर्वेकडे गेल्याचें ऐकून त्यास पकडण्यासाठीं एकंदर फौजांची नवीन व्यवस्था त्यानें ठरविली. इकडे बाजीराव राक्षस-