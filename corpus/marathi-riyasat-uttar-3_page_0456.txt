जानेवारीस तो हंड्याजवळ कोंड येथे होता. बहुतेक लोक त्यास सोडून गेले.
कांहीं दिवस त्यानें इंग्रजांचे स्वाधीन होण्याच्या वाटाघाटी भोपाळच्या
नबाबाच्या मार्फत चालविल्या. आपल्या सर्व हाताखालच्या मंडळीसह इंग्रजांनीं
आपणास नोकरीस घ्यावें, आणि माळवा प्रांतांत आपणांस जहागीर नेमून द्याबी
अशी त्यानें मागणी केली. परंतु ती न कबूल करतां आपणांस इंग्रज नुसते पकडून
घेणार असा त्यास संशय आल्यावरून तो रातोरात पळून गेला; आणि खानदेशच्या
बाजूस बरेच दिवस जंगलाच्या आश्रयानें राहिला. स० १८१८ च्या उन्हाळ्यांत कांहीं
काळ त्यास बाजीराव व नागपुरकर आप्पासाहेब यांचा अंतस्थ पाठिंबा मिळाला.
अशीरगडचा किल्लेदार यशवंतराव लाड यानें आप्पासाहेवास स. १८१९ च्या मार्च
महिन्यांत किल्लयांत आश्रय दिला, परंतु त्याच वेळीं इंग्रजांच्या भीतीनें सीतूस त्यानें
आंत घेतलें नाहीं. इंग्रजांच्या फौजा सभोंवार पाठीवर होत्याच. त्यांस चुकवीत
सीतू व त्याचा मुलगा हे तेथील जंगलांत लपून छपून कांहीं काळ राहिले, आणि
दोघे निरनिराळ्या वाटांनीं जंगलांतून पळून जात असतां सीतू एका वाघाचे
भक्ष्यस्थानी पडला. मागाहून त्याचा घोडा मोकळा चरतांना आढळला त्यावरून असा
परिणाम पुढें निदर्शनास आला. घोड्यावर सीतूचें कांहीं सामान सांपडलें, त्यांत
२५० रु. रोख, कित्येक मोहर करण्याच्या आंगठ्या, आणि आप्पासाहेब भोसल्यानें
त्यास लिहून दिलेले कांहीं कागद सांपडले. त्या धोरणानें इंग्रजांनीं जंगलांत
सीतूचा तपास चालविला. ते वाघाच्या पावलांचा माग काढीत चालले असतां
सीतूचे कपडे रक्तानें भिजलेले सांपडले. त्या धोरणानें पुढे जातां हाडांचा सांपळा व
त्याचें डोकें जंगलांत दिसलें. त्यावरून या अलौकिक साहसी पुरुषाचा असा अंत
झाला हे कळून आलें. त्याचा मुलगा महंमद पन्ना हाही पुढें लवकरच इंग्रजांस
सांपडला. तेव्हां वाबाच्या अंत्यविधीसाठीं इंग्रजांनी अत्यंत उदार अंतःकरणार्ने
थोडीशी रक्कम त्यास दिली. सीतू पेंढाऱ्याचें हें चरित्र अत्यंत अद्भुत व त्या काळच्या
वस्तुस्थितीचें निदर्शक आहे. राष्ट्रांत अराजक स्थिति उत्पन्न झाली म्हणजे शौर्य,
साहस, पराक्रम इत्यादि उदात्त गुणांची माती होऊन राष्ट्राचा अधःपात कसा होतो
हैं या पेंढारी सरदारांच्या हकीकतींकरून चांगलें दिसून येतें. ऐतिहासिक दृष्टीनें.
पेंढारी सरदारांचीं चरित्रं अद्यापि लिहिली जाणें जरूर आहे.

तुळसाबाईचा कारभार व खून ( ता. २००१२०१८१७ ). —
यशवंतराव होळकर भानपुरा येथे मरण पावतांच त्याची आवडती रक्षा तुळसाबाई
