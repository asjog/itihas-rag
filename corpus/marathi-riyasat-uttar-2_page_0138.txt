एका दों रोजांत जाला नाहीं. दोनचार महिने संधान चालत आल्याचे समजलें..
चौकशी होत आहे. फितुरीयांचीं पारिपत्यें होतील. बावांनीं कुलकुटुंबे व कार-
खाने ग्वालेरीस रवाना करून आपण सडे झाले. हिंदुस्थानी माणूस बेइमानी,
सावधपणें वर्तत जावें म्हणून स्वामींची चिठी बावांस एकांती दाखविली.
स्वामींच्या लिहिल्याप्रमाणेंच प्रत्ययास आलें. आतां स्मरतात. हिंदुस्थानीयांनीं
दौलतच गारद केली होती. पाणिपत होण्यांत बाकी नव्हती. श्रीमंतांच्या पुण्यें-
करून बचाव जाला, ही मोठी गोष्ट. सांप्रत बावाही आपले जागां खिन्न
आहेत. सर्वानीं लिहिलें व सांगितलें, परंतु होणारासारखी बुद्धि जाली. पुढे
बंदोबस्त होईल तो मागाहून लिहून पाठवं, याच वेळीं दिल्लींत लाडोजी देश-
मुखाच्या दोन पलटणांनीं तलबेकरितां दंगा केला, पण त्यानें व निजामुद्दीनानें
युक्तीनें दंगा मोडून बंदोबस्त केला. राजा दयाराम पूर्वी वर सांगितलेला हमदा-
नीस फितविण्यांत प्रमुख होता, हैं महादजीस कळतांच त्यानें शहा निजामुद्दीन-
कडून दयारामास हत्तीचे पायांखालीं देऊन ठार मारिलें. योग्य प्रायश्चित्त मिळालें.
३. पाटीलबावांवरील अरिष्टाचे स्वरूप (ऑगस्ट, डिसेंबर स. १७८७).-
हिंगणे पुण्यास लिहितो, 'लालसोटच्या लढाईत सरकारची फत्ते होऊन नक्ष बराच
जाला, परंतु पलटणांनीं फितूर केला त्यावरून आपले फौजेस धीर न पुरे. त्याज-
वरून सर्व लष्कर संभाळून पाटीलबावा माघारा आले हैं वर्तमान ऐकून चहूंकडे
लोकांनीं गव्हार गर्दी केली. गुलाम कादरानें तमाम मेरट आदिकरून अंतर्वेदींतील
सरकारचा अंमल उठवून आपला बंदोबस्त केला, आणि आपण दिल्ली समीप शहाद-
रियास आला. हे वर्तमान ऐकून शितोळे व निजामुद्दीन दिल्लीहून पातशहांस न
पुसतां रात्रीचे पळून गेले. त्या समयीं त्यांची वस्तभाव वीस उंटें दिल्लीचे सोद्यांनीं
लुटून घेतली. गुलाम कादरानें येऊन पातशहाची भेट घेतली. पातशहानें त्याचा
सन्मान केला. तो मीरबक्षीगिरीचीं वस्त्रे मागतो. पाणिपतपासून आग्र्यापावे-
तोंचीं दरोबस्त ठाणीं उठोन गेलीं. अवध्या मुलखांत मराठा दृष्टीस न पडावा ऐशी
बदमामली जाली. जैसा मुलूख मेळविला होता तैसाच गमावला. पाटीलबावा
अलवारेस गेले, तेथें रावराजानें एक लाख खर्चास व अलवार किल्ला सरंजाम सुद्धां
राहवयास खालीं करून दिला. तेथे अंबाजी इंगळ्यांचा बंदोबस्त आहे. ता. ५
सप्टेंबर रोजीं गुलाम कादर दोन हजार रोहिले समागमें घेऊन पातशहाचे दरबा-
रास गेले, खिजमद या म्हणून विनंति केली. खानाचे नेत्र आरक्त बेबदल पाहून

