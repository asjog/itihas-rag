जेव्हां घालतील तें पुरवलें. परंतु बायकांशीं कजिया माझ्यानें होत नाहीं.
गजराबाईची नांदणूक उत्तम व्हावी, आपण पहावी, हा आपला संकल्प
होता. परंतु थोरले धनिनीचे मर्जीस्तव जावाई आदिकरून वाड्यांत
तंबी दिली कीं नाहीं ! मग बरकड कळतच आहे. या उपरी माझे कस्तु
कांहीं होत नाहीं, म्हणून बहुतच भाषण केलें. सारांश इतकाच कीं,
वाड्यांतील मजकुराविषयीं राजाच्यानें तिलप्राय बोलवत नाहीं. तीं जें
म्हणतात तें हे बरें म्हणतात. या प्रकारचा मजकूर झाला आहे. याज
समयांत या दोहों तिहीं दिवसांत गोसावी व साहुकार येरझारा घालूं लागले
आहेत. आमची दिवाळी निघावयास आली, याउपरी पैका पाहिजे,
म्हणोन तगादा करितात. आज उद्यांच येऊन बसले तरी फजितीस
कारण, म्हणोन राजश्रींनीं घोसरा घेतला आहे. हाच मजकूर दोनही
वाड्यांत ऐकतों. दुश्चिन्हें दिसतात. वाड्यांत कोणता परिणाम कसा
लागेल ते पहावें. सविस्तर स्वामीस कळावें म्हणोन लिहिलें आहे. ’
[ भा. व. पु. १. ऐ. प. या. ले. ६२ ].

वरील पत्रांत उल्लेखिलेली गजराबाई शाहूमहाराजांची मुलगी ( बहुधा
सगुणाबाईची ). ‘ संतानवृद्धि झाली नाहीं म्हणून लग्नसमारंभ मोठा करावा
ऐसें मनांत येऊन लग्नाचा निश्चय दहा लक्ष रुपये खर्चावेसें करून, भर-
जरी मंडप व साहित्य कारखाने तर्तूद करून, अष्टप्रधान व सरदार, नामी
संस्थानी व मांडलिक राजे बोलावून अपूर्व समारंभ केला. उभयतां राण्या
दोहीकडे बसवून पुण्याहवाचनादि आपण केलें. मंडपास मजलस जाली, ते
केवळ इंद्रभुवनाहूनही अधिक. [ शा. म. च. पृ. ९० ]. ‘ सौभाग्यादि
संपन्न गजराबाई बांडे यांसी इनाम धारादत्त व वंशपरंपरेनें परगणा नंदुर-
बार व परगणे सुलतानपुर, सुभे खानदेश पैकीं गांवें आहेत. ’