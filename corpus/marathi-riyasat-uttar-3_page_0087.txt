नाना कारभार अंगावर घेण्यास कबूल नव्हता. त्यानें दहा लक्ष रक्कम सिंद्यास दिली.
मध्यंतरी बायांनीं उत्तर हिंदुस्थानांत आपला पगडा बसविला. लखवा लाड त्यांस सामील
झाला. त्याजकडून बायांस खर्चास येऊं लागलें; आणि तो स्वतः फौज घेऊन दक्षि-
णेत येतो अशी बातमी आली. भोसले निजामांच्या फौजा पुण्याकडे चाल करून येऊं
लागल्या. तेव्हां पुण्यास रणकंदन माजणार अशी स्थिति प्राप्त झाली. लोकांनी शहर
सोडून बाहेर वाटेल त्या रीतीनें आपला बचाव करावा अशी ताकीदही बाजीरावानें
लोकांस दिली. त्यावरून शहर गडबडलें. ता. १९ सेप्टेंबर रोजीं बाजीराव, अमृतराव,
सिंदे व नाना यांनीं गुलटेकडीनजीक मोरोबा दादाचे बागेत गुप्तपणें भेटून अरिष्ट-
निरसनाचा विचार केला. नंतर दोन दिवसांनी सिंदे व नाना बाजीरावाकडे भोजनास
आले. बोलणीं होऊन वायांस आणण्यासाठीं वजाबा शिरोळकरास रवाना केलें. पण
जम बसला नाहीं. पुढें बाजीरावाचे मार्फत सिंयानं अमृतरावास ता. १-१०-१७९८
रोजीं स्वतंत्र जहागीर सात लक्षांची करार करून दिली. तेव्हां त्यानें बायांचा पक्ष
सोडिला. तेणेकरून बाया उघड्या पडल्या. त्यांचा पुरस्कर्ता मुज्फरखान पठाण ता.
१७-१२-९८ रोजीं मरण पावला. लखवादादा इकडे येत असतां त्याजवर उज्जन
नजीक अंबूजी इंगळ्यानें चाल केली, त्या प्रसंगांत लखवाचा मोड झाला. या
कारणांनीं बायांची बाजू पुष्कळ खचली. तरी त्यांची समजूत न होतां त्यांनीं आपला
धुमाकूळ चालूच ठेविला स. १७९८ च्या डिसेंबरांत दौलतराव एक दिवस शिकारीस
गेला असतां त्यास बायांच्या फौजेनें गांठलें. कंपूंनीं कुमक केली म्हणून तो बचावला.
यानंतर स. १७९९ च्या आरंभीं वायांनीं आपला मोर्चा दक्षिणेस वाई, कोल्हा पुरकडे
वळविला त्याचें वर्णन आतां दिलें पाहिजे.
बायांचे सरदार यशवंतराव शिवाजी वागळे यानें खानदेश नासिक प्रांतीं मोठा
धुमाकूळ उडवून दिला. नासिक क्षेत्रास त्यांच्या पठाणांनीं भारी उपद्रव केला.
बायकांची अन्नू घेतली: शेंदोनशें बायकांनी प्राणत्याग केले. पुण्याहून बाया जांबगांवास
गेल्या. त्या दोघी मोठ्या धीट व घोड्यावर बसण्यांत पटाईत होत्या. केव्हां निराळ्या
राहून मुलुखगिरी करीत तर केव्हां एकत्र राहत. दौलतरावाच्या बोलण्यावर व कृतीवर
त्यांचा बिलकुल विश्वास नव्हता. रामजी पाटलास दौलतरावानें त्यांजकडे बोलावयास
पाठविलें. 'पण घडी बिघडोन माघारे आले. बायांचें म्हणणे जुने कारभारी आणून
त्यांनीं आमचा जम बसवून द्यावा.' तेव्हां जानेवारी १७९९ चे आरंभीं दौलतरावानें
आबा चिटणिसास कैदेतून सोडवून जवळ आणिलें. सिंद्यानें सामोरे जाऊन त्याचा
