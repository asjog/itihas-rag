राव खासगीवाले इत्यादींचा माधवरावी बाणा, गोविंदराव काळे, कृष्णाजी
नारायण जोशी, देवराव हिंगणे, केसो भिकाजी इत्यादि फडणिसी वकिलांत उतर-
लेला दिसत नाहीं. नानाच्या समस्त मंडळींत सदाशिव दिनकराचा दरारा व
उरक मात्र उच्च प्रतीचा होता. हरिपंत फडके स्वतः हुशार व निःस्पृह, पण
उपरी अधिका-याच्या तंत्रानें वागणारा. माधवरावाच्या वेळेस त्याचा स्वभाव
बनला, पण पुढें नाना फडणिसाची मर्जी सांभाळण्यांत त्याच्या ठिकाणीं मृदुत्व उत्पन्न
झालें. या मंडळीचीं कृत्यें व लेख लक्षपूर्वक मनांत आणिले म्हणजे हे स्वभावभेद
स्पष्ट मनांत उतरतात. अशा दृष्टीनें तूर्त गोविंदराव काळ्याच्या लेखांचा विचार
कर्तव्य आहे. त्यांतच निजामलीचें स्वभावचित्रही दिसून येईल. सन १७५७
पासून १८०३ पावेतों निजामअलीची कारकीर्द ध्यानांत आणिली म्हणजे, तो
एक पुरुष समग्र उत्तर पेशवाईस पुरून उरला असें दिसतें. गोविंद कृष्ण काळ्या-
बरोबर गोविंद भगवंत पिंगळे हा दुसरा एक पुरुष केव्हां हैदराबादेस व केव्हां
पुण्यांत राहून निजामाचींच कारस्थानें सांभाळीत होता.

गोविंदराव काळ्याचें दप्तर अत्यंत प्रचंड व नमुनेदार व्यवस्थेत ठेविलेलें असून,
त्यांतला बराचसा भाग राजवाड्यांनी छापून काढिला. राजवाड्यांचे खंड ५, ७,
२२ हे सर्वथा काळ्यांच्या दप्तराचे असून, त्या व्यतिरिक्त इतिहाससंग्रहांत
वगैरे काळ्यांचे आणखी कांहीं कागद छापलेले आहेत. दप्तर सुव्यवस्थित ठेव-
ण्याच्या कलेत हा काळे व नानाफडणीस यांत कोण कोणाचा गुरु हैं ठरविणें जड
जाईल. वरील तीन खंडांपैकीं खंड ५ मधले २४१ कागद खडर्थ्यांच्या प्रसंगानंतरचे
जून ते ऑक्टोबर सन १७९५ चे, म्हणजे सवाई माधवरावाच्या मृत्यूपर्यंतचे
आहेत. त्यांत मुख्यतः निजामाच्या वडील मुलानें बापाविरुद्ध बंडावा केला त्याची
हकीकत असून, त्यांतच चालढकलीच्या दिरंगाईनें निजामअलीनें, खडर्याच्या
लढाईनंतर कबूल केलेल्या तहाचीं कलमें कशाँ निष्फळ केली आणि पेशव्यांस कसें
साफ फसविलें, हैं दिसून येतें. शहाआलम बादशहा, निजामअली, रघुनाथराव
पेशवा व त्याचा पुत्र बाजीराव या व्यक्तींचे निगरगट्ट स्वभाव मनांत आणिले
म्हणजे या मूर्ती घडवितांना ब्रह्मदेवालाही कांहीं विशिष्ट अक्कल खर्च करावी
लागली असेल, असें वाटतें. हे केव्हां काय बोलतील, काय करतील व कशा
हिकमतीनें वेळ मारून नेतील, याचा अंदाज आगाऊ बिलकूल कोणास बांधतां
यावयाचा नाहीं; आणि खुद्द त्यांच्याजवळ वागणार्यास सुद्धां त्यांचे मन कधीं
