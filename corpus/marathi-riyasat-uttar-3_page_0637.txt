कुटुंब होतें, त्यांच्याशीं साताऱ्याहून पत्रव्यवहार सुरू झाला. राज्य खालसा करण्याचा
हिंदुस्थानसरकारचा हुकूम ता. १०५०१८४९ रोजीं सुटला, त्यांतच राजकुटुंबांतील
• माणसांस पोटगी खर्च नेमून देण्यांचें फर्मान होतें. त्या पोटगीची वाटाघाट एक
वर्ष चालली. राण्यांनीं पोटगी स्वीकारण्याचे नाकबूल केलें, त्यावरून त्यांची समजूत
घालण्यांत आली. प्रत्येकाची खासगी जिंदगी सरकारचे बंदोबस्तांत होती, ती
स. १८५१ त ज्याची त्यास देण्यांत आल्यावर स्थिरस्थावर झाली. अशा रीतीनें
तीन वर्षे गेल्यावर प्रतापसिंहाचे कुटुंबास साताऱ्यास येण्याची परवानगी मिळाली,
आणि ता. ३०७०१८५४ रोजीं ती मंडळी साताऱ्यास दाखल झाली.
स. १८५७ सालच्या उन्हाळ्यांत देशांत सर्वत्र इंग्रजांविरुद्ध उठावा सुरू झाला,
त्याचा संपर्क साताऱ्यासही अल्पांशानें पोंचला. रामोशांनी ठिकठिकाणी बंडे उभा-
रलीं, त्यांतच इंग्रजांस ठार मारण्याचा एक कट रंगोबापूजीनें बनविला आहे, आणि
त्यास भोरच्या पंतसचिवाचा पाठिंबा आहे अशी बातमी त्यांस लागली. सातारच्या
वाड्यांत प्रतापसिंहाचा पुत्र शाहू व शहाजीचा पुत्र व्यंकाजी राहत असत. त्यांच्या
वाटाघाटी सुरू झाल्या. एके दिवशीं शाहू व सेनापतीचा मुलगा दुर्गासिंग यांचे घोडे
रात्रभर जीन घालून वाड्यापुढें सज्ज असलेले आढळले. सातारचा पोलिस अंमलदार
अंताजीबावा शिर्के छत्रपतींचे कुटुंबास सामील आहे अशी बातमी इंग्रजांस मिळाली.
शाहू व व्यंकाजी यांचे एक चित्त नव्हतेंच, त्यामुळे ते एकमेकांस वचकून असत.
कोल्हापुराहून व बेळगावहून रामोशी वगैरे आणून मी तुमचें साह्य करितों, असा
रंगोबापूजीनें आपला विचार राजकुटुंबास कळविल्याची वार्ता इंग्रजांस समजली.
परत आल्यापासून रंगोबापूजी साताऱ्यांत वावरत असून त्याचे मनांत छत्रपतीचे
कुटुंबाबद्दल मोठा आदर वागत होता. उत्तरेंत दंग्याचा स्फोट झाल्याचें पत्र इकडे एका
ब्राह्मणास आलें तें त्या ब्राह्मणानें प्रतापसिंहाचे राणीस वाचून दाखविलें, त्यावरून
शहरांत चळवळ उडाली. त्या सुमारास रशिया इंग्लंडचें युद्ध चालू होतें त्याची भर
या चळवळींत पडली.
या उठाठेवीचा बंदोबस्त इंग्रजांनी साताऱ्यास लगोलग केला. जुलई महिन्यांत
त्यांनीं एकदम धरपकड चालविली. रंगोबापूजीचा मुलगा कोल्हापुरहद्दीत पकडला
गेला, त्याचा तांत्रिक तपास करून ता. ८-९-१८५७ रोजी त्यास व त्याच्या
दुसऱ्या नातेवाइकांस गेंड्याच्या माळावर फांशीं देण्यांत आलें. त्यापूर्वीच ता.

