ताब्यांत मुंबईकर इंग्रजांचा सर्व व्यापार होता, त्याच्या वधाची बातमी एक वर्षपर्यंत त्यांनी विलायतेस कळविली नसेल हे संभवत नाही. शिवाय सन १६८८ च्या अव्वलीपर्यंत संभाजी कसा गुंतलेला होता, हेही मार्गे आर्लेच आहे; म्हणून मार्च सन १६८९ हा काल बरोबर असला पाहिजे. त्याप्रमाणेच संगमेश्वर, विशाळगड व कोल्हापूर यांचे दरम्यान मृगापासून म्हणजे तारीख ५ जून नंतर आतिशय पाऊस पडतो. अशा पावसांतून मोगल फौज अवघड घाटांतून बाहेर येणे विशेष संभवनीय नाही.

स. १६८८ च्या उन्हाळ्यांत व पावसाळ्यांत संभाजी संगमेश्वरास सरदेसाई यांच्या वाड्यांत होता असा उल्लेख खं. २० ले. २८९ यांत आहे. 'आमचा वाडा वतनी श्रीमंत कै. संभाजी महाराज किल्ले रायगडाहून, मोगलांचे अडचणी मुळे, कबजीचे बुद्धीने, जरोर निघोन संगमेश्वरी आले, ते उन्हाळा जमात वाड्यानजीक होते. पर्जन्यकाळ आला. चहूकडे धामधूम ऐसी संधि पडली, त्यांत आमचा वाडा मोठा पाहून आमचे वडिलांजवळ जागा मागून वाड्यांत येऊन अडीच महिनेपर्यंत राहिले. पुढे शेख निजाम सुभा मोगलांकडून येऊन त्याने इस्तगत करून नेले. ते समयी वाडा आमचा जाळिला व गांवातील देवळे फोडिली; व देव बाटविले. या प्राो महार्णव झाले. मोगलांनी प्रांत काबीज केला, कसब्यांत गढी बांधिली. प्रांतास कौल दिला.' यावरून उघड होते की, संभाजीने उन्हाळा व पावसाळा संगमेश्वरी काढिला; आणि मनुची म्हणतो त्याप्रमाणे स. १६८८ च्या डिसेंबरांत ता. २८ रोजी संभाजी पकडला गेला. संगमेश्वराहून कोल्हापुरास व कोल्हापुराहून बादशहाच्या छावणीस जाऊन, फाल्गुन व॥ ३० श. १६९०, मार्च ता. ११ स. १६८९ रोजी तुळापूर येथे मारला गेला.

चवथा प्रश्न. - कसे पकडिले ? अँट डफ व ऑर्मू या दोघांमध्ये फारच विरोध आहे. ऑर्मू म्हणतो, कलुशाच्या फितुरीमुळे संभाजी मोगलांच्या हातीं सांपडला. डफ यास कलुशाची फितुरी संमत नाही. बखरकार फितुरीच्या आरोपास पुष्टी देतात. तेव्हा कलुशा फितूर नव्हता, असे म्हणण्यास ऑर्मू व बखरी यांच्याहून दुसरा आधार डफ यास खाफीखानाचा मिळाला असावा. ऑर्मू मिरवणुकीची गोष्ट देतो, तिला दुसरा आधार सांपडत नाही. संभाजी व्यसनासक्त होऊन विशाळगडी बेहोष
