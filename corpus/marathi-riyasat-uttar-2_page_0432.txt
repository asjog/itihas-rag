मानू नये. तिकडून विकल्प छद्मबुद्धीनें लिहीत नाहींत. येथून लिहिलें गेल्यावर
उत्तर तर लिहिलें पाहिजे. उत्तर आलें कीं विषाद वाटतो. राज्याच्या कामांत असे
विकल्प शिरले तर तेच नाशाचें मूळ आहेत. ज्या दौलतेंत परस्परें विकल्प वाढले,
तेथें नाशच दृष्टीस पडले. ज्यांनीं असले विकल्प तोडले, तेच सुख पावून नांदले;
व लौकिकांत कीर्ति करून गेले. तेव्हां म्हणों लागले, ‘ या गोष्टी वरचेवर होत
नाहींत. स्वच्छ बोलणें जालें पाहिजे. तुम्ही आम्हींच बसोन बोलूं. ’ त्यावरून
बादशाही मनसबा व इंग्रजांचे तहाचा मजकूर बावांनीं लिहविला तो लष्करांत
प्रसिद्ध जाला आहे, गुप्त राहिला नाहीं. टिपूचा सलूख परभारें केला. दाखल
नानाजवळच आला. येथें इष्टिनांनें बावांस पत्रीं लिहून पाठविला. तहनाम्याची
नक्कल पाठविली. यापरती प्रसिद्धि कोणती ! याचें उत्तर बावांस दाखवावें लागेल,
यास्तव त्यांस विकल्प न होय अशी उत्तराची आज्ञा जाली पाहिजे. ’
‘ दर रवानगीचे समयीं मी नित्य पाटीलबावांकडे जाऊन पत्रांचे जाब मागतां
प्रसंगांत असून गांठ पडणें कठिण जाली, तर बोलणें तसेंच राहतें. निवळ गांठ
पडल्यास कांहीं खूषखबर, जाब, आज उद्यां, असेंच होत असतें. निव्बळ गांठ
तरी पंचविसां असामींस कमी नाहीं. आधीं खलबतांत दिवस फार जातात. खल्-
बत नसलें तर भलतेंच काम घांशीत बसावें. त्यापुढें दुसरें मोठें अगर नाजूक काम
कांहींच नाहीं. त्यांतच कांहीं हटकलें तर थट्टेंत न्यावें, मग आज उद्यां म्हणावें.
फारच दाटी करून गांठावें तर बातम्यांचें निमित्त करून उल्हाणीं व विक्षेप व
नाना प्रकारचीं छद्में बोलण्यांत आणून विपर्यास दाखवावे, ही रीत चालते. हा नित्य
संबंध आहे. तपशील किती विनवावा ! आज पत्रें आल्यावर प्रातःकाळींच गांटून,
वारंवार म्हणून, भीड ( गर्दी ) दूर करविली. त्यांत कारीगर ( न्हावी वगैरे )
टळतच नाहीं. त्याशिवाय दुसरे आणखी जवळ उभे राहणारे बसणारे मिळून
पंचविसांस कमी नसतील. त्यांज देखतां भानगड दोन प्रहरपर्यंत जाली. भाषणांत
जे तपशील दोन प्रहरपावेतों निघाले, ते कितीसे लिहावे ! बावा म्हणाले, टिपूकडून
परभारां सलोख्याची गोष्ट इंद्रसेनास सांगून पाठविली. तो म्हणाला, ही गोष्ट
सहसा घडावयाची नाहीं. परंतु पत्रें आलीं त्या अर्थी लिहून विचारतो. जाब
आल्यावर सांगेन. उत्तर नच आलें तर इष्टिन काशीस आला, त्याचे आमचे
भेटीचा प्रकार ठरला आहे. त्यांशीं बोलून मग तुम्हांस जाब देऊं.’
‘ दर बैठकेस मी बावांस म्हणत असतों कीं, मजकडील पत्रें ऐकणें अगर
बोलणें एकांतांत हात असावें; तें तर घडत नाहीं. त्यांस सारा दरबार पाहिजेच.