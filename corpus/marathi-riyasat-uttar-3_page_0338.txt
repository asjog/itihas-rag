धारूरच्या किल्यातील फौजेनें असेंच विरुद्ध आचरण केलें. वस्लीबरोबर निजामाचा
सरदार सखो स्द होता, त्यानें इंग्रजांस दाणा वैरण सुद्धां मिळू दिली नाहीं. अशा अनेक
प्रकरणांची तक्रार रेसिडेंटानें ग० ज० कडे लिहून पाठविली; आणि त्यांत असें लिहिलें कीं,
' प्रत्यक्ष निजाम सिकंदरजाशिवाय वाकीचे यच्चयावत् अधिकारी व कुटुंबांतील माणसें
इंग्रजांच्या अगदीं विरुद्ध आहेत. त्यांचें म्हणणें आम्ही स्वतंत्र आहों. आम्हांस वाटेल
तसे हुकुम करण्याचा अधिकार इंग्रजांस बिलकूल नाहीं. त्यावरून ग० ज० नें एक
जोराचा खलिता रेसिडेन्ट मार्फत सिकंदरजास पाठविलाः आणि इंग्रजांचें मराठ्यांशीं
युद्ध चालू असेपर्यंत निजामाच्या राज्यांतले सर्व किल्ले त्यानें आपल्या ताब्यांत
मागितले. हा निकराचा खलिता रेसिडेन्टानें भर दरवारांत निजामास वाचून दाख-
विला. त्यावरून पुढें निजाम व मशीर यांजमध्यें अत्यंत वितुष्ट आलें. वजिरास कैद
करून अगर अन्य रीतीनें काढून टाकण्याचा प्रयत्न सिकंदरजानें चालविला. तेव्हां
रेसिडेन्टानें सिकंदरजाची समजूत घालून त्याजकडून वजिरास संपूर्ण अधिकार देव-
विल. अर्थात् इंग्रजांच्या दट्टयापुढें सिकंदरजाचें कांहीं चालेना. एकट्या मशीराशिवाय
दुसरः एकही इसम इंग्रजांचे बाजूस नव्हता. या वेळीं इंग्रजांची दांडगाई इतकी
विकोपास गेली होती कीं निजामाचे राज्य आजच संपलें अशीच समस्त लोकांची भावना
झाली. तों मुशीरुन्मुल्क ता. १००५०१८०४ रोजी मरण पावला, आणि त्याचे जागीं
मीर आलमची नेमणूक वजीर म्हणून झाली. मीर आलमचा बाप सय्यद रेझा हा
इराणांत फार विद्वान् म्हणून नांवाजलेला होताः आणि तो लहानपणींच इकडे येऊन
निजामअली खानाजवळ राहिला. त्याचा वडील मुलगा सय्यद अबदुल कासीम स.
१७५२ त हैदराबाद येथे जन्मला, तोच हा मीर आलम होय. त्यानेंही रेसिडेंटाचें
तंत्र संभाळून निजामाचा कारभार स. १८०८ पर्यंत केला. या पुढील निजामशाहीची
मंबद्ध हकीकत पुढें यथावकाश येईल; येथे राजकारणाच्या संदर्भापुरतीच दिली आहे.
७ अंबूजी इंगळ्यास स्वतंत्र राज्याचें आमिष (१६०१२०१८०३).-
दक्षिणेन ज्यप्रमाणें होळकर अमृतरावांस से० वस्लीने मराठ्यांच्या जुटींतून वेगळे केलें
त्याचप्रमाणें उत्तरेंत से० लेकनें जाट, राजपूत बँगेरे संस्थानिकांशीं स्वतंत्र तह केले
आणि खुद्द सिंद्यांच्या फौजेंतील बेगम समरू, पेरॉन व अंबूजी इंगळे यांस मोठ्या युक्तीनें
फितवून बाहेर काढिलें. कवाइती पलटणावर जसा पेरॉन मुख्य तसा अंबूजी इंगळे हा
दौलतरावाचा हिंदी फौजेचा मुख्य सेनापति होता. त्याचे खर्चास गोहद व ग्वाल्हेर या
परगण्यांची जहागीर महादजी सिंद्याचे वेळेपासून तोडून दिलेली होती. से० लेकनें

