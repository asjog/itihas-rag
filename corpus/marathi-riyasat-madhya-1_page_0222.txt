बाजीराव व चिमाजी आपा दोघेही बाहेर गेलेले पाहून उदाजी चव्हानानें
वारणेच्या तीरीं येऊन मुलूख लुटण्यास आरंभ केला. शिरोळचे ठाण्यांत राहून
बाहेरच्या मुलखास तो उपद्रव देऊं लागला. एके दिवशीं शाहू त्या बाजूस शिका-
रीस गेला असतां, चव्हाण जवळच आसपास आहे असें कळलें. त्यावरून अभय
देऊन शाहूनें त्यास भेटीस बोलाविले. भेट होऊन तो परत गेला. पुढें एके
दिवशीं शाहूला मारण्यासाठीं आलेले चार मारेकरी जंगलांत भेटले. चव्हाणाकडून
किंवा संभाजीकडून ते आले होते असें कळलें. तेव्हां संभाजीचें व चव्हाणाचें
पारिपत्य करण्याचा विचार करून शाहूनें त्यासाठीं मोठी तयारी केली. ' स्वामी
पन्हाळे प्रांती मोहिमेस जातात, ' असें लिहून, शंभुसिंग जाधव, दावलजी
सोमवंशी, सिधोजीराव निंबाळकर, सेखोजी आंगरे, बाजीराव प्रधान, पिलाजी
जाधव या सर्वांस पत्रें लिहून मोहिमेस बोलाविले. हीं पत्रें ऑक्टोबर १७२९
पासून १६ फेब्रुवारी १७३० पावेतोंचीं आहेत. त्यावरून पुढील मार्च एप्रिलांत
प्रतिनिधीची ही लढाई झाली असली पाहिजे. त्रिंबकराव दाभाडे यासही शाहूनें
शा.रो. ४६ चें पत्र लिहिलेलें आहे. 'हेरले येथील वाडा घेऊन कोल्हापुराभोंवते
राहून चव्हाणास तंबी पोंचविणें, लांब न जाणें,' अशी शाहूची आज्ञा सेनापतीस
आहे. सिधोजी थोरात, दावलजी सोमवंशी, राणोजी घोरपडे इत्यादि अनेक
लहान मोठ्या सरदारांस उदाजी चव्हाणावर चालून जाण्याची शाहूनें आज्ञा केली.
सारांश, शाहूचा विचार असा दिसतो कीं, संभाजीनें पुनः निजामाशीं कारस्थान
करूं नये, त्याचा बंदोबस्त कायमचा करावा, आणि त्याचे सर्व साथीदार नाहींसे
करावे. अशा उद्देशानें प्रधान, प्रतिनिधि, सेनापति व इतर झाडून सारे सरदार
जमवून आपण स्वतः वारणेच्या बाजूस तळ देऊन पलीकडे कोल्हापुरच्या
राज्यांत शाहूनें मोहीम सुरू केली. निजामास सामील झाल्या वेळेपासून प्रति-
निधींच्या मनांतून शाहूची मर्जी संपादावी अशी उत्कंठा झाली होती. तेव्हां
या वेळीं मुद्दाम शाहूनें प्रतिनिधीस चव्हाणावर रवाना केले, आणि त्याजबरोबर
शंभुसिंग जाधव यास जाण्याचा हुकूम केला. हा शंभुसिंग जाधव धनाजीचा
मुलगा कांहीं वर्षे भाऊ चंद्रसेन याजबरोबर निजामाकडे होता. परंतु तेथें
भावाशीं बिघाड होऊन तो शाहूकडे आला. त्याजला बहुधा हीच पहिली काम-
गिरी सांगितलेली असावी. रोजनिशींतील लेखांक ४२-४५ यांवरून कळतें, कीं