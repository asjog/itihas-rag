लुटावयास मना करितां, तर पैका आपलेजवळून देववावा. दिल्लीचे बंधारण सर्वे
पोकळ आहे अशी खात्री करून घेतल्यावर ता. २९ जुलई रोजीं उभयतां
स्वार होऊन किल्ल्यांत आले, दोन हजार माणूस आंत घेतले, व पातशहास
अर्ज केले की, फौजेस पैका देवावा. आपण सिंद्यांस पत्रे लिहितां तीं बजिन्नस
धरली आहेत, सबब किल्ल्याचा बंदोबस्त आमचे हवालीं करावा. लाचार
होऊन पातशहांनीं कबूल केलें. नंतर उभयतांनी किल्ल्याचा बंदोबस्त दिवाण-
खान्यापावेतों करून पातशहांस घेरलें. रात्रौं घेरून ठेविलें. ता. ३१ जुलई रोजीं
चार घटका दिवस आल्यावर दोन तीन हजार लोक घेऊन ते दरबारास आले.
किल्ल्याचे दरवाजांत तरवार चालली. वीस पंचवीस माणूस कापून दरवाजाचा
बंदोबस्त करून महालांत गेले. पातशहा, त्याचे पुत्र अठरा साहेबजादे यांस
कुटुंब सुद्धां धरून एका महजदेंत (मशीदींत) कैद केलें. दिल्ली सुद्धां किल्ल्याचा
बंदोबस्त करून (आषाढ व॥ ३०) शुक्रवार १ ऑगस्ट रोजी महंमदशहाचा
नातू वेदरशहा तख्ती बसविला, आणि महालांतून द्रव्य काढू लागले. गुलाम कादर
यांनी सांगितलें कीं, बेगमांचे झाडे घ्यावे. त्यावर इस्मईल बेगांनीं म्हटलें, 'ही
गोष्ट कधीं जाली नाहीं. आम्ही करूं देणार नाहीं.' यावरून दोघांत बिघाड जालें.
इस्मईल बेग स्वार होऊन किल्ल्याबाहेर गेला. फौज तयार करून ताल कटोऱ्या-
वर जाऊन राहिला. गुलाम कादर किल्ल्यांतच राहिला. मलिका जमानी व साहेब-
मेहेल बेगम किल्ल्यांत आल्या. गुलाम कादरानीं अर्ज केले कीं, रुपये द्यावे. उभय-
बांनी म्हटले, 'बारा लक्ष रुपये देणें करार, पांच लक्ष इस्मईल बेगास, व सात लक्ष
तुला. परंतु किल्ल्यांत व महालांत जप्ती रतिमात्र नसावी.' इस्मईल बेग बाहेर गेला
तो फरीदाबादेस सिंद्यांकडील सरदारांशीं एकोप्याचा जाबसाल बोलूं लागला. '
ऑगस्ट १ रोजीं गुलाम कादर किल्ल्यांत गेला तो प्रथम लाहोर दरवाजास
गेला. तेथे बंदोबस्तास पलटणें होतीं, म्हणून नाझरखान खोजानें सांगून पाठविलें,
दिल्ली दरवाजानें आंत येणें. मग तिकडून चार हजार रोहिल्यां सुद्धां आंत
जाऊन दिवाणखासेंत बसून हजरतांस बाहेर बोलाविलें. जुमेची निमाज पढा-
वयास संगी मशीदींत बसविलें. पांच सहा शहाजादे आणिले. सुलेमान शेको
बाहेर इस्मईल बेगाजवळ होता, त्यासही आणून कैद केलें. पातशाही माणसें
उठवून आपलीं बसविलीं. दुसरे दिवशीं २ ऑगस्ट रोजीं बेगमांचा अजबाब
बाहेर आणू लागले. शहाजाद्यांस व बेगमांस तसदी केली. बारा प्रहर पाणी पिऊं

