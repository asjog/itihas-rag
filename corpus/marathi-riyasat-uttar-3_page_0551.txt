यांच्याशीं लढण्याचे प्रसंग इंग्रजांस आले, तेव्हां त्यांचे पहिले विचार फिरले. मन्रो,
माल्कम इत्यादींचा अभिप्राय असा होता, कीं पेशव्यांनी अपहार केलेले राज्य मूळचे
मालकास परत द्यावें; त्याचा आक्रम करण्यास आपणास अधिकार नाहीं. अशा
स्थितींत आरंभीं मुंबईचे गव्हरर्नर व एल्फिन्स्टन वगैरेनीं प्रतापसिंहास कांहींही वचनें
गुप्तपणें दिलेली असली, तरी पुढें उघडपणें जेव्हां तो प्रश्न ग० ज० कडे आला, तेव्हां
त्यानें बहुतेक मुलूख खालसा करून केवळ लोकांचीं मर्ने दुखवलीं जाऊं नयेत म्हणून
अगदीं थोडा प्रदेश प्रतापसिंहास तोडून दिला. गादीवर बसवितांना ता. १००४०१८१८
रोजीं खालील दुसरा जाहीरनामा छत्रपतीकडून इंग्रजांनीं प्रसिद्ध करविला.
" वाजीराव रघुनाथ यांनीं कुंटुब सुद्धां नरजबंदींत ठेऊन शेवटीं प्राणांचाही घात
करावा अशी योजना केली, हे त्यांचे कामगार यांजकडून समजण्यांत आलें. या
त-हेची अमर्यादा कोणतेही प्रकारें करण्यांत कमी केली नाहीं. हें वर्तमान कंपनी-
वाहादर यांजकडे समजाविल्यावरून त्यांनी कै. महाराजांचें पूर्वापार हें राज्य याजवर
नजर देऊन, बाजीरावाचे प्रतिबंधांतून खुलासा करून राज्याचे ठायीं सिंहासनारूढ करून
समारंभ केला, यावरून बहुत संतोष होऊन या सरकारची दोस्ती झाली. जे त्यांचे
दोस्त ते इकडील दोस्त. त्यांचे दुष्मन ते इकडील दुष्मन हें सर्वाम महशूर व्हावें. "
यानंतर पुनः ता. १९०४०१८१८ रोजीं तिसरा जाहीरनामा प्रतापसिंहाकडून काढण्यांत
आला तो असाः- "कंपनी सरकारची व या सरकारची दोस्ती होऊन स्वारी सानारि-
याच्या पदावर सिंहासनारूढ झाल्याचीं पत्रे सादर झालीं आहेत, त्यांत सरकारांत जो
मुलूख होईल त्याची आबादी व्हावी व रयतेस उपद्रव करणाऱ्यांचा बंदोबस्त व्हावा व
जे गैर चालतील त्यांस शिक्षा होऊन या मरकारची उत्तम रीत सरकारांत प्रगट व्हावी,
याजकरतां ग्रँटसाहेब बहादूर यांस आज्ञा केली असे. तरी मशारनिल्हे ज्या तन्हेनें
मुलखाची आबादी होईल तें करतील व जे गैरराहा चालतील व सरकार कामांत
प्रतारणा करतील व रयतेस उपद्रव देतील, त्यांस हे शिक्षा करतील. हें सर्वास
महशूर व्हावें. "
प्रतापसिंह व बाजीराव यांच्या संबंधानें कै. भावे यानीं रुमाल २ या आपल्या
पुस्तकाच्या प्रस्तावनेंत छत्रपतींवर विश्वासघाताचा आरोप करून बाजीरावाची तरफ-
दारी केली आहे. ती एकंदर वस्तुस्थिति व येथे दिलेला पत्रव्यवहार यांवरून अत्यंत
अवास्तव आहे या विषयीं संशय राहत नाहीं. त्याजबद्दल जास्त विवेचन करण्याचीही
आतां आवश्यकता दिसत नाहीं.
