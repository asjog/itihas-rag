हरप्रयत्न करून ऐवज द्यावा; न दिला ही फार वाईट गोष्ट केली. तर पत्र पावतांच बाकीचा पांसष्ट हजार ऐवज झांशीस बाईकडे पावता करणें. अंतर केल्यास खाबंदाची परिछिन अवकृपा तुह्मांवर होईल.' उत्तर हिंदुस्थानांत धामधुमीमुळे वसूल होत नव्हता, ही गोष्ट पेशवे लक्षांत घेईनात, त्यामुळे सरदारांचे व त्यांचे बिनसत गेलें, याचा मासला वरील पत्रांत दिसतो.
गोबिंदपंत दक्षिणेत आला असतां, वाईनजीक कृष्णातीरीं सहस्रधारातीर्था-समीप श्रीवाकेश्वराचे प्राचीन स्थान होतें, त्याचा जीर्णोद्धार त्यानें करून बावधन गावांत देवासाठीं कांहीं इनाम जमीन करून घेतली (३०१४२ ).
पेशव्यास भेटून दुसरी काय काय कामें त्यानें केलीं, त्याचा उल्लेख सांपडत नाहीं. परंतु उत्तर हिंदुस्थानांतील एकंदर परिस्थिति पेशव्याचे कानावर बालून, तिकडील व्यवहारांची व्यवस्था लावण्यास काय केलें पाहिजे, हैं त्यानें पेशब्यास स्पष्टपणें सांगितलें असावें. निदान अंताजी माणकेश्वर, हिंगणे व नारोशंकर वगैरे मंडळींना कैद करून आणण्यापर्यंत पेशव्याला पाळी आली, तसा कांहीं एक प्रकार गोविंदपंताचा झाला नाहीं, उलट त्याचा योग्य गौरव करून पेशव्यानें त्यास लवकरच परत आपल्या कामावर पाठविलें, आणि पानपत अखेरपर्यंत पेशव्याची व सदाशिवरावाची गोविंदपंतावर मोठी भिस्त होती, यावरून त्याचा कारभार त्यांस चांगला पसंत होता, असें ह्मणतां येतें. गोबिंदपंत स. १७५७ च्या आरंभी दक्षिणेत आला, त्यापूर्वीच रघुनाथराव पुण्याहून निघून हिंदुस्थानांत माळव्याकडे गेला होता, तेव्हां रघुनाथरावाच्या नाकर्तेपणाबद्दल त्यानें विशेष तक्रारी पेशव्याजवळ केल्या नसाव्या. कारण तशी खात्री पेशव्याची पटती तर या वेळींच सदाशिवराव हिंदुस्थानांत आला असता. रघुनाथरावाच्या या लाहोरच्या स्वारींत मराठ्यांच्या बाजूनें अव्यवस्थेची व धांदलीची अगदीं कमाल झाली, हा प्रकार पुढें व्यक्त होईल. गोविंदपंताला हे प्रकार आवरण्याचें बिलकूल साधन सब्हते आणि रघुनाथरावानेंही त्याला लगेच हिंदुस्थानांत बोलावून घेतलें.
