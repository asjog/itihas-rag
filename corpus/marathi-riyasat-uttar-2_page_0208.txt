बहादरास कळविलें कीं, 'तुम्ही बुंदेलखंडांत जाऊं नये; काशीराव होळकरांबरोबर
इकडील मोहिमेस जावें, म्हणजे खर्चास देऊं. गोसावी मथुरेस ठेवावा, त्याचा
लवाजिमा व बायका तुम्हांकडे देत नाहीं.' यावर अलीबहादरानें सांगून पाठ-
विलें कीं, 'पहिल्या बोलल्याप्रमाणें होत असल्यास राहतों, नाहीं तर डंघाईत
(बुंदेलखंड) जातों. तुम्हीं अडविणें असल्यास पांच खून होत तों पाहूं, काकांची
सेवा करूं.' हे सवालजबाब अलीबहादराने पुण्यास लिहून पाठविल्यावर नानानें
त्यास लिहिलें, 'पाटील बावांस जाबसालांत विषाद येई असें उत्तर तुम्हीं करीत
न जावें. रहस्यानें होईल तें करावें. जरबेनें बोलू नये. ते थोर सरदार आहेत.
याकरितां त्यांस वाईट न वाटे व आमचे काम घडे असेंच उत्तर करीत जावें.
तुम्हीं जीद खाऊन ( रागानें) बुंदेलखंडांत जावयाचें करूं नये. युक्तींनें त्यांस
बिषाद न वाटतां जाणें जालें तर चांगलें. गोसाव्यापासून पांच हजार रुपये
भिकाजीपंतांनी घेतले नसतां पाटीलबाबांनीं त्याची व्याख्या फार लिहिली, परंतु
ज्या अर्थी गोष्ट जालीच नाहीं, त्या अर्थी परभारें साक्षीमोझ्यानिशीं रुजवात करावी.
तुम्हीं स्वतः कांहीं बोलू नये. त्यांस विषम न वाटतां खातरजमा घडे ऐसें करावें.
होळकरांची वांटणी जाली. उत्तम. वरचेवर होईल तें लिहून पाठवावें.'
गोसावी प्रकरण घांसतच होतें. महादजीची उग्रता पाहून नाना सुद्धां वरमूं
लागला. कांहीं दिवस गोसाव्यास झांशीजवळ अरुणास पाठविण्याचा विचार चालला.
त्या संबंधानें अलीबहादरानें वारंवार नानास कळविलें कीं, 'आपला जाब येईपर्यंत
त्यास गुप्तरूपें खर्चास द्यावें लागतें. त्यास फक्त आपले पायांचा आश्रय आहे.
त्याचें म्हणणें हेंच कीं, मला विकल्यास उजूर नाहीं. हा फार सरकारउपयोगी
केलेला, शहाणा, मर्द माणूस. पाटीलबावांस मुलुक मेळवून द्यावयास मूळ हाच.
पुढेही सरकारांत नक्ष व किफायत होय अशी चाकरी करून दाखवील.'
यावर नानानें अलीबहादरास कळविलें, ' त्याची मालियत सरकारांत घेऊ नये.
उगाच बोभाट व्हावयास राहणार नाहीं. तसेंच गोसाव्यास खर्चासही तुम्हीं
देऊ नये. पाटीलबावांस कळवून ते सांगतील तसें करावें. गोसावी अरुणास
पाठवावयाचे ठरलें असतां, तो जात नाहीं, मारून घेईन म्हणतो, तें ऐकून
तुम्ही ओढून घेऊं नये. ठरल्याप्रमाणे करून आपण मोकळे व्हावें. गोसाव्या-
करितां आपला नाश काय म्हणून करावा ! राजपुतांचीं वगैरे राजकारणें तुम्हांकडे
आलीं व येतात, त्यास जी कांहीं मसलत करणें ती सर्व पाटीलबावांचे विचा-
