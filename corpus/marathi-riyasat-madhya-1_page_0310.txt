२. युद्धाचीं कारणे. - गंगाजी नाईक अणजूरकर हा या युद्धाचा
उत्पादक आहे. त्यानें नानात-हेची खटपट व साह्य करून साष्टीतील पुढारी
लोकांस मराठ्यांचे बाजूस वळवून आणिलें. सन १७२०त रामचंद्र महादेव जोशी
चामकर, वाजीराव पेशव्याचा मेहुणा, यानें कल्याण प्रांत जिंकून तेथें पेशव्यांचे
ठाणें बसविलें. गंगाजी व त्याचे साथीदार यांनी माऱ्याच्या जागा व गुप्त वाटा
वंगरे पेशव्यांचे लोकांस चांगल्या दाखवून दिल्या. पुढें मालाडचा जमीनदार
अंताजी रघुनाथ कावळे या खटपटात सार्माल झाला. त्याचा व बाजीरावाचा
पत्रव्यवहार झालेला उपलब्ध आहे.

अंताजी रघुनाथ हा मालाड येर्थाल सरदेसाई व इनामदार असून
तो मोठा शुर. नमाच धर्मशील व हिंदुधर्माचा कट्टा अभिमानी होता. साष्टी
प्रांतांत हिंदूंनी आपली धर्मकृत्यें प्रगिद्धपणे करूं नयेत, असा फिरंग्यांनी हुकूम
काढिला होता. अंताजी रघुनाथानें हा हुकूम आपल्या प्रांतांत अमलांत न
आणितां, इतरांसही तो तोडण्यास उत्तेजन दिलें; आणि या जुलुमासंबंधानें
बाजीरावाकडे फिर्याद नेली. त्यावरून फिरंग्यांनी अंताजी रघुनाथाचें इनाम जप्त
केलें, आणि त्यास पकडून गोव्याच्या धर्मगासना (इन्किझिशन) पुढे नेण्याचा
हुकूम केला. अंताजीनें पुण्यास पळून जाऊन घडलेला वृत्तान्त बाजीरावास
कळविला. तेथे वाटाघाट होऊन स. १७३१ च्या सुमारास पेशव्यांनी छापा
घालून ठाण्याचा किल्ला फिरग्यांपासून घेण्याचा पहिल्यानं प्रयत्न केला; परंतु तो
सफल झाला नाही. या प्रसंगा इंग्रजांनी फिरंग्यांच्या मदतीस ३०० लोक
पाठविले होते नंतर अंताजी मुंबईस येऊन राहिला. त्याच्या खटपटीने कोंकणची
मसलत कैक वर्ष चालू होती. शाहूच्या दरबार। याचा खल झाला; आणि पिलाजी
जाधव व कृष्णराव महादेव जोशी यांस बाजारावानें कोंकणांत रवाना केलें.
स. १७३० त रामचंद्र महादेव मरण पावला, तेव्हां त्याचा भाऊ कृष्णराव यास
कल्याणची सुभदारी मिळाली. पिलाजी जाधव व कृष्णराव यांन। गंगाजी नाईक व
कृष्णाजी रघुनाथ यांच्या मदतीने दिवंडीच्या खाडीपलीकडे कांव म्हणून ठिकाण
होते, तेथे पोर्तुगीजांशी झुंजून त्यांचा पराभव केला. सन १७३१ त मनोर येथे
मराठ्याना पोर्तुगीझांरा पुनः जिंकिले. तेव्हां पुढें कांही दिवस युद्ध थांबून तहाचें
बोलणं चाललें. तथापि पोर्तुगीझांचा तहाचा प्रयत्न केवळ तात्पुरता असून,
