तेव्हां राहिलों. इतक्यांत सदाशिवपंत अस्वलकर अलीबहादरांचे दिवाण तेथें
आले. दिवाळीची प्रतिपदा करून त्यांनीं उज्जनीकडे कूच केलें व मी इकडे कूच
केलें. आतां शिवंदीचे देण्याचा निर्गम करून लवकर दर्शनास येतों. 'पुढें लगेच
चांगदेवावरून डिसेंबर अखेर सदाशिव दिनकर पुण्यास पोंचला. नाना व महा-
दची यांजमधील व्यवहारांची साखळी जोडणारा हा इभ्रतदार व निःस्वार्थी
गृहस्थ पूर्ण राष्ट्रसेवेस वाहिलेला होता. त्याची कौटुंबिक माहिती बिलकूल उप-
लब्ध नाहीं, ती शोधली पाहिजे. यापुढें तो लवकरच दिवंगत झाला असावा.

या संबंधांत खुद्द महादजी म्हणतो, 'होळकरांस वारंवार लिहीत गेलों कीं,
तुम्हीं इकडे सत्वर येऊन बंदोबस्त करावा व आपली वांटणी घ्यावी, कोणे
गोष्टीचा किलाफ आमचे तर्फेनें नाहीं. त्यांनीं आपले मुद्दे इंगळ्यांपाशीं सांगितले,
त्याप्रमाणे मान्य करून त्यांस निखालसपणें पत्रं लिहीत गेलों; आणि पुण्यासही
याचप्रमाणे लिहवीत गेलों कीं, लौकर येऊन बंदोबस्त राखावा. आतां लिहि-
ण्याची पराकाष्ठा राहिली नाहीं. त्यास आमचे लिहिण्याचा अन्वय सारा एकी-
कडेच राहून त्यांनीं राजपुतांचा दुसराच मनसुबा उभा केला. त्या पक्षीं इतःपर
लिहून फळ नाहीं.' अलीबहादरही तुकोजीबद्दल जे उद्गार काढतो ते मार्मिक
आहेत. 'द्रव्याचें कार्य आहे. कळ साऱ्यांसच आहे. जरबेनें विचारावें तर ज्याची
जमियत अधिक तो जबरदस्त. तुकोजीबाबांजवळ होतों, तेव्हांही हीच अवस्था
जाली, आंतूनच खंडण्या करीत, सरकारांत एक पैसा देखील दिल्हा नाहीं. ज्याची
फौज फार, तो बलवान.' भागीदारांनी एकाच व्यवहारांत एकमेकांचे गळे
कापण्याचा हा प्रकार मराठशाहीच्या उत्तर काळांत इतका बोकाळला कीं, लहा-
नापासून मोठ्यापर्यंत त्यास अपवाद म्हणून सांपडावयाचा नाहीं. प्रत्यक्ष महा-
दजीनें पुण्यास गेल्यावर नानास तोंडावर समक्ष कळविलें कीं, 'नानांनीं उत्तर
हिंदुस्थानांत होळकरास आमचे उरावर पाठवून तंटे करविले. ' [ कोटा दप्तर ].

होळकराचे बाबतींत महादजीनेंही नानास स्पष्ट व खरमरीत पत्रं लिहिण्यास
कमी केलें नाहीं. तो म्हणतो, 'अलीबहादर आल्यावरही दोन तीन पत्रे तुकोजी-
बावांस पाठविलीं; परंतु त्यांचे येण्याचा योग अद्यापि दिसत नाहीं. उदेपुर प्रांतींच
आहेत. उदेपुरचा राणा मूल लहान, पटाईत कारभारी यांनी आपल्या हातीं
पडल्या त्या जागा दाबून बसले. भीमसिंग कारभारी चितोडगड दाबून आहे.
राण्याचा बंदोबस्त कांहींच नाहीं. आपले सरकारचे मालमतीचा पैका न ये.
