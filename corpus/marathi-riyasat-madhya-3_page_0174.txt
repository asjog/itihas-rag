रजवाच्यांसही लिहीत होता. [१०२५३] या वेळीं सदाशिवरावानें शिंदे किंवा तशाच योग्यतेचा दुसरा सरदार पंताचे मदतीस पाठविला असता तर बरेंच काम झालें असतें. इकडे प्रस्तुत सर्व भार पंतावर येऊन पडला, आणि तिकडे सदाशिवरावाजवळ सर्व फौज व सरदार रिकामे राहिले.
इकडे तहाची वाटाघाट चालली होती, तिचा फलितार्थ प्रथम सांगितला पाहिजे. सेप्टेंबर ता. १८ रोजी खालील पत्र दिल्लीतून पिलाजी जाधवाचा मुलगा सटवाजी जाधव यानें पेशव्यास लिहिलें. 'इकडील वर्तमान तरी वरचेवर श्री. भाऊसाहेब यांच्या पत्रांवरून निवेदन होत असेलच. श्रीमंतांचा मुक्काम सालेमार बागासंनिध आहे. गिलच्यांचा मुक्काम यमुनेपलीकडे आहे. गिलच्यांचे वकील श्रीमंताकडे येतात, यांचेही त्यांजकडे जातात. जाबसाल लागले आहेत. आपला दबाब भारी, श्रीमंत जें करणें तें उत्तमच करतील; आणि श्रीकृपेनें व आपल्या पुण्यप्रतापें सर्व गोष्टींचें यशच येईल' [ ६०४०४]. या शब्दांवरून मराठ्यांची हुरूप केवढी होती, व त्यांचा सदाशिवरावाचे ठिकाणीं केवडा भरवसा होता, हें निदर्शनास येतें. सटवाजी जाधवासारखा त्रयस्थ गृहस्थ में लिहितो, यावरून सदाशिवरावावर सरदार सर्व नाराज झाले होते बंगैरे प्रवाद पाठीमागून अपजयानंतर उठलेले होत.
विश्वासरावास पातशहा केल्याची व आणखीही पुष्कळ खोटी बातमी पसरवून नजीबखानानें मराठ्यांचे नांव मुसलमान मंडळींत पुष्कळच खराब केलें. त्यांत पैशाची अडचण भरून काढण्याकरितां सदाशिवरावानें दिवाणी-आमचें छत तोडून त्या चांदीचे रुपये पाडले, या क्षुल्लक परंतु हृदयक्षोभक गोष्टीची भर पडली. छतास बोटभर जाडीचा चांदीचा पत्रा असून वर सोन्याचें काम केलेले होतें. छत तोडून रुपये केले ते तीन लाख झाले असें बस्तरकार म्हणतो, व १७ लाख झाले असें मुसलमान इतिहासकार लिहितात. दागदागिने वगैरे सर्व मिळून १७ बाल झाले असावे. कांहीं असलें तरी या कृत्यानें लौकिकांत यातशाहीची अप्रतिष्ठा होऊन मराठ्यांचे विरुद्ध मुसलमान मंडळी साफ चिकून गेली. जाठ, होळकर वगैरे कित्येक इसम छत्त तोडू भये म्हणून सांगत होते,