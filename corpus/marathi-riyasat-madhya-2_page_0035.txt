ता. १९ एप्रील स. १७६० रोजी हे पत्र लिहिलेले आहे. मोडी बालबोध
वाचन, हिशेब, संस्कृत पढणें, घोड्यावर बसणे, हे त्या वेळच्या शिक्षणाचे
मुख्य विषय होते, असे यावरून दिसते.
बाहेरच्या व्यवहारांत जसे पुरंदरे, तशी भरच्या व्यवहारांत नाना-
साहेबाची आजी राधाबाई. हिची दीक्षा व अरब मोठी सक्त होती.
पेशवे स्त्रारींत असल्यावर पुण्यांतील बहुतेक कारभार ही बाई मोठ्या
हुशारीनें चालवी, मुलांचे संगोपन व शिक्षण, देवतार्चन व तत्संबंधों कृत्यें,
ब्राह्मणभोजनें, दानें, लग्नकार्ये इत्यादि नानाप्रकारच व्यवहार राधाबाई
पाहत असून तिच्या आज्ञेबाहेर कुटुंबांतील स्त्रीपुरुष कोणीही वागत नसत.
पर्वतीसारख्या मंदिरांचीं कामे, बक्षिसें, इत्यादि बाबतींतही तिचाच विचार
मंडळी घेत. सदाशिवराव, रघुनाथराव व जनोबा या मुलांना लहान-
पणच्ची शिक्षा या बाईची होती. बाजीराव व मस्तानी यांचा प्रकार पाहून
नानासाहेबास पुढें कांहीं छंद लागू नये, म्हणून त्याजबरोबर गोपिकाबाईस
स्वारींत पाठविण्याचा प्रघात बहुधा राधाबाईनेंच पाडिला असावा. कारण
स्वारींत बायका बरोबर नेण्याचा हा रिवाज नानासाहेबाचे वेळेसच वाढला.
तत्कालीन गृहशिक्षणाचा यथायोग्य अंदाज करतां येईल असे दुसरें
एक महत्त्वाचे पत्र नानासाहेबानें ता. ९ जुलई १७४२ त रघुनाथरावास
लिहिलेले आहे तें येणेप्रमाणे. त्या वेळीं रघुनाथराव आठ वर्षाचा म्हणजे
सदाशिवरावाहून बरोबर चार वर्षानीं लहान होता. जनार्दनपंत त्याच्याहून वर्ष
सबा वर्षाने लहान. " चिरंजीव राजश्री रघुनाथ यासी प्रति बाळाजी
बाजीराव प्रधान आशीर्वाद, उपरी, विशेष. येथून जाते समयीं जें सुचले तें
तुम्हांस सांगितलें आहे, त्याचे स्मरण निरंतर मनांत असू देत जाणें. रघुवंश,
विदुरनीति, चाणाक्य, व जे तुम्हांस येत असेल, त्याची नेमपूर्वक चिंतनिका
करून, योडेबहुत शास्त्री यांजवळ नित्य म्हणत जाणें. विराटपर्वापासून
पुढे भारत रिकामपणीं वाचीत जाणें. केवळ घोडीं फेरावयाचे छंदास न
लागणे, वजनी, कैली, बेरीज, बराबर करावयाचा सराव बहुत करणें.
