असें मराठे सरदारांनीं ताडिले, त्या खेोठ्या पत्रांस कांहींच मान दिला
नाहीं, आणि लुटालूट करण्याचा आपला क्रम चालूच ठेविला. याप्रमाणे
सर्व युक्त्या फसल्या. तेव्हांच युद्धाचा नाद सोडून बादशहा अहं-
मदनगराकडे वळला. तेथे तरी सुरक्षित कसे पोचतों याची त्यास
धास्तीच होती. या वेळीं तर मराठ्यांनी अगदीं कमाल करून सोडिली.
मार्गात त्यांनी त्याजवर हल्ला केला. तेव्हां त्यांचा बंदोबस्त करण्यासाठी
बादशहानें हमीदुद्दीन यास पाठविलें. पण हमीदुद्दीन यातच मराठ्यांनी
पकडून नेले; आणि बादशहाच्या सरसामानावर हल्ला करून लूटही पुष्कळ
घेतली. तेव्हां थोडक्यांत चुकले. पाठीमागून स्वतः बादशहा येत आहे,
ही खबर मराठ्यांस नव्हतो. नाहीं तर, त्यांना त्यासच कैद केलें असतें.
त्याच्या फौजेंतील सर्व लोकांस मराठ्यांचा मोठाच धाक वाटे. अवजड
सामान वाहून नेण्यास जनावरेही पुरेशी नव्हती. खजिना खलास झालेला.
तशांत त्याचे पदरी बेइमानी लोक फार. ते असें म्हणत, कीं 'आमच्या
ह्या अन्नदाध्या बादशहास खुदा असाच पुष्कळ वर्षे वांचवून युद्ध असेंच
चालू ठेवो; आणि आमची पोळी चांगली पिको.' वीस वर्षामार्गे विजय-
ध्वज फडकवीत दक्षिणदिग्विजय करण्यास बादशहाचे लष्कर निघालें,
त्याची ही आज हीन दशा ! खान-इ-आलम (संभाजीस पकडणारा इख्ला-
खान ) यानें मराठ्यांशीं निकराने लढून, बादशहास कसैबसें सुखरूप
अहंमदनगरास आणिले. तथापि मराठ्यांनीं नेट धरला असता, तर बाद-
शहा त्यांचे हातांत सांपडला असता. अहंमदनगरात त्यास खबर आली,
की झुल्फिकारखानानें सिंहगड काबीज केला. खानास त्यानें आपल्या
भेटीस बोलाविलें. इतक्यांत मराठे बादशाही छावणीच्या आसपास
घिरट्या घालू लागले. त्यांच्या बंदोबस्ताचें काम बादशहानें झुल्फिकारखा-
नास सांगितलें. तेव्हां मराठे भीमा उतरून आपल्या मुलखांत गेले. इतक्यांत
वाकिनखेड्यास पऱ्या नाईक पुनः बळावल्याची बातमी आली. संताजीचा भाऊ
वहिरजी घोरपडे त्या नाइकास मिळाला. संताजीचे मुलगे व पुतण्ये हे बरेच
दिवसांपासून विजापुर, बेदर, कलबुर्गा वगैरे प्रांतांत स्वतंत्रपणे लुटालूट
करीत होते. ते ताराबाईस मिळून नव्हते, म्हणून धनाजी त्यांजवर
चालून गेला. ह्या प्रसंगी घोरपडयांशीं मसलत करून मराठ्यांमधील
दुफळी वाढविण्याची बरीच खटपट झुल्फिकारखानानें केली; पण बाद-
यहा आजारी आहे असें ऐकून, खान एकदम नगराकडे निघून आला.
