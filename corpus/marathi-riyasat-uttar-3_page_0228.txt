शिरोळकर वगैरेंस एकत्र जमवून होळकरानें त्यांच्याशीं पुढील व्यवस्थेच्या मसलती
चालविल्या. त्यासाठीं अमृतरावास आणण्यास मंडळी गेली होती, परंतु बाजीरावाच्या
दहशतीमुळे पुण्यास येऊन राज्यकारभाराचा कोणताही कार्यभाग अंगावर घेण्यास
तो अत्यंत नाखूष होता. तथापि मोरोबादादा, बाबा फडके वगैरे मंडळींनीं
विशेष आग्रह केल्यावरून तो जुन्नराहून ता. ७-९-१८०२ रोजी पुण्यास आला.
यशवन्तराव वीस हजार फौज व तोफखाना घेऊन त्यास सामोरा गेला. भेटीचा
समारंभ उत्तम प्रकारचा होऊन व अत्यंत सलगीचीं भाषणें होऊन खुषीच्या तोफांचे
शंभर आवाज केल्यावर मुकामास आले. जुने अम्मलदार जितके होते त्यांस हुडकून
काढून त्यांजकडे पहिलीं कामें सांगितलीं. अमृतरावाकडून सर्व सरदारांस पर्ने गेलीं.
या संधींत होळकराचा सरदार पाराशर दादाजी वाघ पुण्यांत बाजीरावाशीं बोलणें
करण्यांत होता तो दोन दिवस ज्वर येऊन कार्तिक वद्य ८ गुरुवारीं ता. १८-९-१८०२
रोजीं मरण पावला. नाशकास खंडोपंत वर्तक होता त्याचाही काल झाला.

४ इग्रजांची कारवाई. पुण्यास या वेळीं कर्नल क्लोज इंग्रज रेसिडेंट होता. तो
सरळ व भला मनुष्य असून त्याजवर लॉर्ड वेल्स्लीचें दडपण नसतें तर त्यानें सिंदे-
होळकरांची समजूत पाहून पुण्याचा कारभार सुरळीत करून दिला असता. परंतु लॉर्ड
वेल्स्लीनें त्याला वर्तनस्वातंत्र्य बिलकूल ठेविलें नाहीं. यशवंतरावास कोणत्याही प्रकारें

* भवानी शंकर म्हणतो, 'पाराशर दादाजी वकिलीच्या कामाला लायक, सुझ
आणि उत्तम भाषण करणारा होता. होळकर दरबारांत तो वागलेला असून त्यानें
पेशव्यापाशीं आपली कामगिरी चातुर्यानें व लीनतेनें केली. परंतु बाजीरावानें त्याचा
उपयोग करून घेतला नाहीं.' यांचे उपनांव गोहलकर, राहणार साकुरें. मुलाचें नांव
दादो पाराशर. वंशज इंदुरास आहेत. नारो गणेशाच्या हाताखाली रावजी महादेव
व्यास फडणीस होता. त्याचे मार्फत पाराशर दादाजी होळकराचे नोकरींत आला.
लाखेरी व पाटण येथील लढायांत तो तुकोजीरावाबरोबर हजर होता. त्याचें व दुसऱ्या
मल्हाररावाचें वांकडे होतें. अर्थात् हा काशीराव होळकराचे तर्फेनें पुण्यास राहत असे.
मल्हाररावाचे मृत्यूनंतर तो यशवंतरावाकडे आला. त्याचा बाप दादाजी महादेव हा
चिमाजी आपाबरोबर वसईच्या स्वारीत होता. पाराशर दादाजीच्या स्त्रिया दोन, त्यांनी
दोन निराळे पुत्र दत्तक घेतले. पैकी एक साकुरीकर इनामदार व दुसरे वाघ असे
दोन वंश आज इंदुरांत नांदत आहेत. पानिपतावरील मोहिमेंत खजिना घेऊन चुकून.
अब्दालीचे छावणींत जाणारा पाराजीपंत तो हाच असावा.
