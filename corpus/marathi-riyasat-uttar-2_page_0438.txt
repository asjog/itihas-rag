कांहीं तरी वागत होतें. चमेल उतरल्यावर हवा केवळ नाकारी. लष्करांत फार करून दुखणीं आहेत. चांगल्या धडधांच्या ह्या गती. मी तर क्षयरोगीच. बादशहाची भेटी होय पावेतों कांहीं चालत फिरत होतों. नंतर गलितवृत्ति झालों. अन्नाचें दर्शन मात्र होतें. त्यांत भोग्य अदपाव तरी होत असेल कीं नसेल. मग कटाक्ष शरीरांत काय पाहणें. कागद लिहावयास बसावें तर परम मर्यादा दहा ओळी, जास्त लिहवत नाहीं. इतकीं पत्रें लिहावयास दिवस किती लागले तें ध्यानास येईल. हिंदुस्थानची हवा. शीतकाल भारी. त्यापेक्षां उष्णकाल कठिण. सोसणार नाहीं. विनंति केलीच होती. अन्नोदक ऋणानुबंध इकडे घेऊनच आला. अवस्था शरीराची नारोपंत पाहूनच गेले. नंतर पत्रीं लिहून पाठवीतच होतों. औषधउपायही चालतो. मनस्वी रुपया खर्च होऊन सार्थक नाहीं. शरीर वागेचना. त्या समयीं काय करावें. सरकारचाकरीस न पोंचतां शिक्षा वाजवीच आहे. परंतु मी लाचार आहें. क्षमा करणार स्वामी समर्थ आहेत. यामागें कांहीं आवांका होता. आतां निःसत्त्व जालें. इकडे शरीरच राहील, कीं स्वामींचे पाय दृष्टीस पडतील निश्चय होत नाहीं. बुद्धि पुरली तितकी विनंति केली. याउपर खावंदांची मर्जी. कदाचित् आयुर्दाय कलेवर मर्यादा घेण्यापर्यंत निःसत्व राहून पाप भोगीत कालहरण करील तर नकळे. स्वामिसेवेस अंतराययुक्त वांचणें धिःकार आहे. हें शरीर पडो कीं राहो. सरकारची सावधता व्हावी. कामाचा, मेहनतीचा, लिहिण्याचा भरंवसा या शरीरापासोन संभवत नाहीं. गंगाजी आव्हाडास एक मास असें दुखणें जालें. गतच जाला होता. काळाचे दाढेंतून निघाला. स्वामिकृपेंकरून वांचला. शरीर कामाचें राहिलें नाहीं हें खरें, व येथे राहण्यांत कांहीं सार्थक व स्वरूप नाहीं. कामे निघत नाहींत. गांठ पडून बोलणें होत नाहीं. कागदाचा जाब मिळत नाहीं. वृत्तिही लिहवत नाहीं. यांत दिसती अमर्यादा ती क्षमा करणार स्वामी समर्थ आहेत. ’

नाना-महादजींचें बिनसत चाललें; आणि महादजी नानाच्या पत्रांचे जबाब पाठवीना, तेव्हां नानानें पत्रें पाठविण्याचें बंद केलें, त्याबद्दल सदाशिव दिनकर स. १७८५ च्या एप्रिलांत लिहितो:—‘ बावांचा कारभारी माधवराव गंगाधर ( चंद्रचूड ) हे मजला घेऊन राणेखानभाईंचे घरास गेले आणि उभयतां मजशीं बोलूं लागले, ‘ पहिलेपासून क्रम नानांपासून कागदपत्र येत असत. आतां येत नाहींत, ते येत जावे. तुमचा पहिलेपासून क्रम चालत