सूड घेईल अशी धास्ती पडून तो कुटुंबसह बडोद्यास राहवयास गेला. तेथें त्या वेळेचा दिवाण
रावजी आप्पाजी यानें त्याचा चांगला परामर्श घेतला. रावजी आप्पाजीचा व शास्त्र्याचे
वडिलांचा स्नेह होता. गोविंदराव गायकवादास बडोद्याचें पद मिळवून देण्याचे कामीं
शास्त्र्याचे वडिलांनीं हरिपंत व नाना फडणीस यांकडे शिफारस करून व स्वतः पैसे वगैरे
देऊन पुष्कळ खटपट केली होती, आणि या खटपटीमुळेंच पुढें गोविंदरावाची दिवाणगिरी
रावजी आप्पाजीस मिळाली. एवंच रावजीवर शास्त्री घराण्याचे उपकार झालेले होते.
रावजीचा मुलगा सीताराम व गंगाधरशास्त्री हे दोघेही लहानपणीं स्नेहभावानें एकत्र वाढले.
गायकवाडींतून पटवर्धनास १२०० रु. वर्षासन करून देण्यांत आलें. रावजी आप्पाजी
मरण पावल्यावर सीतारामबावास दिवाणगिरी देण्याची खटपट गंगाधरशास्त्र्यानें केली.
रेसिडेंट वॉकरचा त्याजवर अत्यंत लोभ होता. त्यानें शास्त्र्यास गायकवाडाच्या दर-
बाराशीं बोलणें करण्याच्या नाजूक कामीं नेमिलें. त्या वेळीं " हें काम मला नको,
लोक आपणास विरुद्ध समजावतील आणि सीतारामबावांचें व माझें वांकडें पडेल. त्या
दिवशीं साहेबांनीं आज्ञा केली, कीं तुम्ही चोरी लांच न करतां उभय सरकारांचें काम
निष्ठेनें करावें, म्हणजे तुमचा सांभाळ मी करीन. पुढें मी मगरूर, माझें बोलणें बहुत
अमर्यादेचें पडतें असें सीतारामबापूस वाटूं लागलें, आणि उत्तरोत्तर उभयतांचें वितुष्ट
पडत आलें.” ता. १५.१२.१८०८ चे पत्रांत वाकरनें आनंदराव गायकवादास खास
पत्र लिहून शास्त्री याची त्याजकडे शिफारस केलेली आढळते. इंग्रजांस आंत
आणणारा मुख्य पुरुष जो दिवाण रावजी आपाजी त्याला शास्त्र्याची मदत भरपूर
होती. पुढें रावजी आपाजी ता. १८.७.१८०३ रोजीं मरण पावला, त्यापूर्वी
थोडे दिवस म्हणजे ता. २.२.१८०३ रोजीं दरमहा शंभर रुपये पगारावर
रेसिडेंटाशीं गुप्त बोलणें करण्याच्या कामावर शास्त्री याची नेमणूक प्रथम झाली.
रावजीचे पश्चात् बाबाजी आपाजीशींही शास्त्र्याचा स्नेह कायम राहिला, हें
त्यांच्या पत्रव्यवहारावरून व्यक्त होतें. शास्त्री याबद्दल एल्फिन्स्टनचा अभिप्राय
मार्मिक आहे तो असा. “ गंगाधरशास्त्री हा मोठा धुर्त व बुद्धिमान आहे. त्यानें
बडोदें संस्थानाची व्यवस्था उत्तम ठेविली आहे. येथें पुण्यास तो पुष्कळ खर्च करून
मोठ्या मिजाशींत राहतो व आपली स्वारी अशा झोकांत काढितो, कीं सर्व शहर
त्याच्याकडे पाहत राहतें ! तो जुन्या पद्धतीचा विद्वान् शास्त्री असला तरी थेट इंग्रज
असल्याप्रमाणें राहण्याची ऐट करितो. तुरतुर चालतो, तडतड बोलतो, वाटेल त्याला
उलट उत्तर करतो, पेशवा व त्याचे कारभारी यांना ‘ मूर्ख ’ म्हणतो. ‘ डॅमरॅस्कल ’