खान, अभ्वनी प्रांताचा सुभा, हा होता. गोवळकोंड्याचा सुलतान अबू
इ०न कुत्बशहा यानें बुह‌लोलखान व मसऊदखान यांस चार बोधपर
गोष्टी सांगून, उभयपक्षांतील तंटा मिटविला; आणि शिवाजीर्शी लढण्यास
स्वतःही कंबर बांधिली. याचे पूर्वीच शिवाजीनें गोवळकोंड्यावर
स्वारी करून, कुत्बशहाकडून खंडणी घेण्याचा ठराव केला होता. यामुळे
मुसलमानांनी या वेळेस जंगी कारस्थान तयार केले. परंतु अनेक अड-
चणींमुळे ते कारस्थान सिद्धीस गेले नाहीं. मोगलांचा एक सेनापति इस-
लामखान विजापुरांत सर्जाखानाशीं लढत असतां जून २४ स. १६७६
रोजी मारला गेला. स. १६७७ त बुद्द्लोलखान मरण पावला. त्याच
सालाचे अखेरीस बहादूरखानाची बदली होऊन शहाजादा मुअज्जम दक्षि-
णच्या कारभारावर आला. त्यानें पूर्वीचे सर्व बेत बदलून टाकिले.
औरंगजबाचा भरवसा कोणावरच नव्हता. फक्त शिवाजीस बुडविण्यापुरतें
दिलीरखान व विजापुरकर यांस बादशहाचें साहाय्य होतं, तरी विजापुर-
करांचा पाडाव करावा, अशी त्याची मनापासून इच्छा, असल्यामुळे, वरील
कटास विशष साह्य केलें नाहीं. शिवाजीनें तंजावर प्रांती स्वारी
केली, त्या वेळेस प्रथम कुत्बशहास भेटून युक्तीने त्यास शिवाजीने आपणा-
कडे वळविले. दिलीरखानाचे मसऊदखानास मनापासून साह्य नसल्या-
मुळे, त्याच्या हातून राज्यकारभार बरोबर चालेना. उलट विजापुर
जिंकण्यास मोगल टपले आहेत आणि शिवाजीनें तर एकसारखा विजापुर
प्रांतांत धुमाकूळ मांडिला आहे, असे पाहून, नाइलाजानें मस्-ऊदखानानें
शिवाजीशींच सख्य केलें. विजापुरांत दंगा सुरू झाला होता. चिंतो
चिमणाजीनें विजापुर शहर लुटले. विजापुरच्या रयतेची धूळधाण उडाली.
तेव्हां विजापुरच्या दरबारानें शिवाजीची मदत मागितली. मसऊदखानानें
शिवाजीस लिहिले, 'आपण शेजारी आहो. एका ताटांत जेवणारे आहों.
आदिलशाहीचा अभिमान आमच्या इतकाच तुम्हांस आहे. रात्रंदिवस
शत्रू राज्याचा नाश करीत आहेत. आपण दोघांनी एक होऊन परकीय
शत्रूना हाकलून देणें आपले कर्तव्य आहे.' शिवाजीनें शपथपुरःसर मदत
देण्याचें कबूल केलें. दिलीरखानास हा प्रकार कळून तो चिढून गेला; आणि
विजापुर जिंकण्याचा त्यानें निश्चय केला. त्यानें विजापुरचे बहुतेक सरदार
फोडून आपल्या पक्षास आणिले, आणि संभाजीसही फुसलावून आपणाकडे
