मंडळीस मुबलक बक्षिसें वांटलीं. इंग्रज सरकारास त्यानें कधीं दुखविलें नाहीं हा त्याचा
गुण इंग्रज लेखक विशेष वर्णितात. त्याचा मामा खंडेराव शिर्के हा कारभारांत प्रमुखः
असून, लोकांची दाद अधिकाऱ्यांकडे लागत नसे असें अनुमान खालील लौकिकी
आर्येत उमटलेलें दिसतेंः-
हर्षे आगटे महाजान नृपमातुल खंडरावजी शिरके ।
यां विरराहत दरबारीं अन्य जनाचा कधीं न पद शिरके ॥
खंडेराव हा भवानजी शिरक्याचा मुलगा व आनंदीबाई माईसाहेब इचा भाऊ..
खंडेरावास मामासाहेब म्हणत. प्रतापसिंहानें त्यास सरलष्कर किताब दिला होता.
आव्हॅन्स व फियर या रेसिडेंटांचे सल्ल्यानें वागून इंग्रजांस कोणत्याही कारणानें दुखूल
नये अशी आपासाहेबाची व्यवस्था खंडेरावानें ठेविली. खंडेराव ता. १३०७०१८४८
रोजीं मरण पावला.
सातारचें राज्य इंग्रजांच्या तृष्णेस बळीं पडलें हें तर खरेंच, पण त्याचा असा
त्वरित अधःपात होण्यास बाळाजीपंत नातू पुष्कळ अंशीं कारण झाला हेंही खोटें
नाहीं. यांत स्वार्थापलीकडे त्याचा दुसरा कांहीं हेतु नव्हता. बाजीरावाच्या अव्वली-
पासून आमचीं छिद्रे इंग्रजांस दाखवून देऊन त्यानें पेशवाईचें मरण जवळ आणिलें;
आणि पेशवाई संपल्यावर सातारच्या कारभारांत प्रवेश करून प्रतापसिंगास बुडविण्याचें
श्रेय संपादिलें. मोठ्या खुबीनें वागून व अकल्प्य खटपटी करून त्यानें मोठमोठ्या
इंग्रज अंमलदारांस आपल्या तंत्रानें वागविलें. खऱ्याखोट्याचा विधिनिषेध त्यानें
कर्धी बाळगिला नाहीं. त्याच्यावर अपहाराचे व लांचाचे असंख्य आरोप पार्लमेंटरी
कागदांत छापलेले आढळतात. ब्राह्मणब्राह्मणेतरांचे वादाचा उगम शोधू लागल्यास
अव्वल इंग्रजींतील नातूंसारख्या व्यक्ती मनांत आल्याशिवाय राहत नाहींत. बाळाजी-
पंत नातूचीं कृष्ण कृत्यें बाहेर जाहीर होऊन प्रतापसिंहाच्या पदच्युतीचा दोष
लौकिकांत त्याचे माथी आला, तेणेंकरून त्याची समाजांत अत्यंत नाचक्की होऊन'
त्यास बाहेर तोंड दाखविणें सुद्धां अशक्य झालें. इकडे नवीन इंग्रज अधिकाऱ्यांसही
त्याचा विसर पडून ते त्याची भेट देखील घेईनासे झाले. असी उभयत्र नाचक्की
झाल्यामुळे त्यास जिणें दुःसह होऊन तो काशीयात्रेस निघून गेला. तेथेही प्रताप-
सिंहाच्या राणीस भेटून त्यानें इग्रजांशीं तिची गोडी करून देण्याची खटपट केली..
अशा पश्चात्तापस्थितींत पापक्षालनार्थ चतुर्थीश्रम स्वीकारून त्यानें काशी येथे
ता. २४०६०१८५० रोजीं देह ठेविला.
