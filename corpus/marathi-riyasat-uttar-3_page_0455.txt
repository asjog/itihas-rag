जनानखान्यास ठेवून घेतलें. त्याच वेळीं ग० ज० स्वतः मुख्यतः सिंद्यावर दहशत
बसविण्याकरतां बुंदेलखंडांत येऊन बेटवा नदीचे कांठीं एलिच येथे राहिला. तेथून
तो ता० ११ डिसेंबर रोजी ग्वालेरच्या बाजूस सोनारी येथें आला. तेव्हां सिंद्यास
एकदम मोठी दहशत पडली; आणि त्यानें करीमखान व वसील महंमद यांस
कळविलें, की 'इकडे येऊन तुमचा निभाव लागणार नाहीं.' हे दोन पेंढारी सरदार
ता. १३ डिसेंबर रोजी झालावाड जवळ शाहबाद येथे होते. या ठिकाणीं निरनिराळ्या
इंग्रज सेनापतींनीं चहुं बाजूंनी घेरून त्यांस अत्यंत दमविलें. त्यामुळे नाइलाज होऊन
त्यांचे बहुतेक लोक त्यांस सोडून गेले. तेव्हां सीतू, करीमखान, व वसील महंमद
यांनीं उदेपुरच्या डोंगराळ प्रदेशांत प्रवेश केला. इकडे त्याच वेळीं मागून होळकराच्या
फौजेनें इंग्रजांवर चढाई करण्याचा घाट घातल्यामुळे मेवाडच्या हद्दींत पेंढारी
सरदारांचा पाठलाग इंग्रजांस लगेच करतां आला नाहीं. सगळ्यांत अत्यंत वस्तादगिरी
सीतूनें केली. कैक दिवसपर्यंत मोठ्या शिताफीनें त्यानें मोठमोठ्या फौजांस झुकांड्या
देऊन अत्यंत त्रासवून सोडिलें, मेवाडच्या हद्दींत इंग्रज त्याचे पाठीवर गेल्याबरोबर
तिकडून परत फिरून तो मांडवगडच्या हद्दींत शिरला. करीमखान व वसील महंमद
हेही परत फिरून चंबळ ओलांडून ता. १२०१०१८१८ रोजीं काली सिंध नदीवर
कोट्री येथे मुक्कामास आहेत ही बातमी काढून, रात्रींच्या प्रहरीं त्यांजवर इंग्रज फौजेने
छापा घातला. त्या प्रसंगांत कित्येक पुढारी व पेंढाऱ्याचे कित्येक लोक मारले गेले,
आणि त्यांचा सर्व दम मोडून गेला. अशा स्थितीत 'तुम्ही आमच्या स्वाधीन
झाल्यास तुमची सोय लावून देऊं' असें आश्वासन इंग्रजांनी जाहीर करतांच,
बरेचसे लोक त्याचा फायदा घेऊन आपण होऊन शरण आले. भोपाळहद्दींत देवराजपुर
येथे ता. ३०२०१८१८ रोजीं नामदारखानही इतरांप्रमाणें कर्नल अॅडमचे स्वाधीन झाला.
वसील महंमद दौलतराव सिंद्यास शरण गेला, तेव्हां सिंद्यानें त्यास इंग्रजांचे हवालीं
केलें. करीमखान बरेच दिवस जावद येथें लपून होता. परंतु पुढे सर्व उपाय हरल्यामुळे
तोही ता. १५ फेब्रुवारी रोजीं माल्कमचे स्वाधीन झाला. त्यास गोरखपुर येथे
१२ हजार रुपये वार्षिक उत्पन्नाचे वतन इंग्रजांनी करून दिलें. वसील महंमद
यास इंग्रजांनी पकडून गाजीपुर येथें ठेविलें. तेथून पळून जाण्याचा प्रयत्न
केल्यावरून त्याचे इंग्रजांनी इतके हाल केले, की ते दुःसह होऊन विषप्राशनानें
त्यानें प्राणत्याग केला. सीतू मात्र बरेच दिवस मोकळा होता. जंगलाच्या आध्यास
राहून त्याने पाठलाग करणारांस पुष्कळ काळ पर्यंत चांगलेंच चकविले. ता. २५

