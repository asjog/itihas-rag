मुरादाबाद येथे होता, त्याची आई याच वेळीं औरंगाबादेहून मुरादाबादेस जात
असतां, बऱ्हाणपुरास निजामाचे हातांत सांपडली. ती निजामास आपले सर्व
दागदागिने देऊन सुखरूप सोडण्याची विनवणी करूं लागली. परंतु निजामानें
तिच्या संपत्तीस हात न लावितां उलट तिला बंदोबस्तानें पुढें रवाना केलें.
राजकारणांत अशा धोरणाचा मोठा उपयोग होत असतो.
४. खांडव्याची लढाई (१९ जून १७२०). - - आलमअली केवळ
बीस वर्षांचा तरुण व उत्साही गृहस्थ होता. त्यास हुसेन अलीकडून खबर
येतांच त्यानें निजामावर चालून जाण्याची तयारी चालविली; मराठे सर-
दारांस आपल्या मदतीस घेतलें; आणि दिलावर अली उत्तरेकडून येतांच आपण
औरंगाबादेहून चालून जावयाचे असा बेत ठरविला. त्याजपाशी एकंदर तीस
हजार फौज असून त्यापैकी पंधरा सोळा हजार मराठे होते. ता. ७ जून सन
१७२० रोजी आलमअलीनें औरंगाबादेहून कूच केलें. तिकडून दिलावर-
अलीखान इंडिया येथे नर्मदा उतरून मोठ्या जोरानें निजामावर चालून आला.
ता. ६ रोजी निजामानें तापी उतरून दक्षिण कांठावर आपली छावणी दिली;
आणि दिलावरअली व आलमअली यांचा मिलाफ होऊं न देतां एक एकास
वेगळे गांठण्याचा बेत त्यानें ठरविला.
दिलावर अली उतावळा व मानी होता. सय्यदांनी ढिलाईबद्दल त्यास
टोंचून लिहिलें तें सहन न होऊन रागारागानेंच तो निजामावर चालून आला,
आणि दारूच्या धुंदीत त्यानें चीड येण्याजोगें पत्र निजामास लिहिलें. ता. ७
जून रोजी निजाम पुनः तापीच्या उत्तरेकडे त्याजवर चालून गेला. निजामा-
बरोबर तोफखाना असून अशीरगडावर त्यानें आपला सर्व बंदोबस्त पक्का ठेवून,
बऱ्हाणपुरच्या उत्तरेस सोळा सतर। कोशांवर रतनपुर गांवानजीक निजामाने
आपला तळ दिला. दिलावरची फौज उत्तरेकडून निजामावर चालून आली, तौ,
तेरापासून सतरा हजारपावेतों असून चांगली कसलेली होती. निजामाकडेही
बुष्कळ अनुभवी सरदार होते. त्यांत कैद करून ठेवलेला राव रंभा निंबाळकर
मासही त्यानें दिलावरचे फौजेवर पाठविलें. लढाई कोणत्या ठिकाणी झाली त्याचा
निश्वय होत नाहीं. खांडवा व हुसेनपुरच्या नजीक पांढरा डोंगर आहे तेथे हौ
लढाई झाली असें ग्रंथकार लिहितात, ती खांडव्याची म्हणून प्रसिद्ध आहे.