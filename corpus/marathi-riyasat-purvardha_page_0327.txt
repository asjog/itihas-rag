पावतांच संभाजीला ताबडतोब इकडे पाठवून द्यावें. म्हणजे हुकमाप्रमाणें
त्याजला या वस्तु देण्यांत येतील. यासंबंधानें तुमच्या वकिलास बादश-
हाचें परभारें पत्र गेलेंच आहे. हा आपला स्नेह व ऐक्यभाव परस्परांनीं
कबूल केल्याप्रमाणें जगाच्या निदर्शनास यावा एवढीच इच्छा आहे. ’

मीर्झा राजा जयसिंग शिवाजीवर आला, तेव्हां त्यानें आपल्याबरोबर
मनूची यास तोफखान्याच्या कामासाठीं घेतलें होतें. मनूची व शिवाजीची
भेट झाली त्याची हकीकत त्यानें आपल्या पुस्तकांत दिली आहे, त्याचा
गोषवारा येणें प्रमाणें. जयसिंगानें शिवाजीच्या प्रधानांस पैसे भरून त्यांज-
करवीं आपल्याबद्दल शिवाजीच्या मनांत चांगला ग्रह उत्पन्न केला. जय-
सिंगानें शिवाजीस कळविलें, ‘ तुम्ही माझ्या शब्दावर पूर्ण भरंवसा ठेवून
निःशंकपणें सांगतों असें कराल, तर बादशहाकडून तुमचे मनोरथ चांगले
तडीस जातील.’ जयसिंगाच्या वचनावर सर्वस्वी भरंवसा ठेवून शिवाजी
आपण होऊन त्याचे भेटीस गेला. शिवाजी दाखल झाला तेव्हां सर्व
कँपांत मोठी चळवळ उडून राहिली होती. ज्याला त्याला वाटे, शिवाजी
काय गडबड उडवितो कोणास ठाऊक. परंतु त्याजबरोबर फारसे लोक
नाहींत असें पाहून लोकांचीं अंतःकरणें शांत झालीं. जयसिंगाच्या तंबूला
लागूनच शिवाजीला तंबू दिलेला होता; आणि पाहिजे तेव्हां पाहिजे तेथें
जाण्याची त्यास पूर्ण मोकळीक होती. एके दिवशीं रात्रीं मनूची व जय-
सिंग पत्ते खेळत बसले असतां शिवाजी आंत आला. त्या वेळीं सर्वांनीं
उठून त्याचा सत्कार केला आणि खालीं बसल्यावर, मनूचीकडे बोट
दाखवून ‘ हे कोण ’ असें जयसिंगास शिवाजीनें विचारिलें. शिवाजीपेक्षां
मनूची बारा वर्षांनीं लहान म्हणजे त्या वेळीं ऐन ज्वानींत होता. जय-
सिंगानें सांगितलें, ‘ हे फिरंग्यांचे राजे आहेत. ’ नंतर मनूची व शिवाजी
यांचें पुष्कळ वेळां संभाषण झालें. मनूचीला उर्दू व हिंदुस्थानी दोनही
भाषा चांगल्या येत होत्या. युरोपांतील राजांविषयीं व लोकांविषयीं नाना
प्रकारची माहिती शिवाजीनें मनूचीपासून विचारून घेतली.

या एकंदर प्रकरणाची तपशीलवार हकीकत पुढें जयसिंगानें बाद-
शहास लिहून कळविली, ती थोडीसी एकतर्फी असली तरी मह-
त्वाची व येथें देण्यास योग्य आहे. ‘ आमची फौज पुण्याकडे येऊं
लागली, तेव्हां शिवाजीचे कामगार त्याचीं पत्रें घेऊन माझ्याकडे येऊं