'फरीदाबादेवर बाबांनीं पाठविला आहे. इस्मईल बेग दहा बारा हजारांचा जमाव
करून दिल्लीबाहेर आहे; परंतु शिबंदीचा गवगवा सख्त, म्हणून जो पैका देईल,
त्याची ताबेदारी करणार. राणेखानभाईनें इस्मईलाशीं एकोपा पूर्तेपणें केला.
ऑक्टोबर ता. १ रोजी राणेखान वगैरे फरीदाबादेहून कूच करून दिल्लीस
आले. गुलाम कादरानें बाहेरचे आपले सर्व लोक किल्ल्यांत घेतले, आणि मागें
दरवाजा यमुनेकडे आहे त्या मार्गे नदी उतरावयास प्रारंभ केला. राणेखान व
इस्मईल बेग यांनीं शहराचा बंदोबस्त करून किल्ल्यास मोर्चे लाविले. त्यावरून
गुलाम कादर फार घाबग्ला आणि १ मोहरमीं (२ ऑक्टोबर) दोन प्रहर रात्र
झाल्यावर यमुना उतरून नगर गेला. किल्ल्यांत अन्नाची विपत्य मोठी आहे.
राणेखानभाईनीं यमुना उतरावयाचे घाट बंद केले. रायाजी पाटील यांनीं
अगोदरच अंतर्वेद प्रांतीं युद्धारंभ केला आहे. गुलामानें आपले बरोबर अकबरशहा,
सुलेमान शेको वगैरे १९ शहाजादे धरून नेले. पातशहासही नेत होता, परंतु
मोठे रदबदलीनें सोडून दिले. हल्लीं किल्ल्यांत अंध होऊन आहेत. एक वेगम मात्र
सोडून गेला. दों कोटीचें वित्त घेऊन पैकेपूर होऊन पार उतरोन गेला. परंतु
चहूंकडून घेन्यांत पडला आहे. नबाब मनसूर अलीखान नाझर ज्यानें गुलाम
कादरास प्रथम किल्ल्यांत घेतलें, त्यास गुलामानें बदमामली करून ठार मारिलें
आणि त्याचे घरची जप्ती केली. पंचवीस लक्षांचा सरंजाम निघाला. सीतलदास व
रामरतन मोदी यांनीं युक्तीने आपलीं कुटुंबे दिल्लीतून काढून पाटण्यास पोंचविलीं.'
नाझरास महादजीनें हत्तीचे पायांखालीं ठार मारविलें, असें कीन म्हणतो.
ऑक्टोबरच्या आरंभीं गुलाम कादर दिल्लींतून निघून जातांच महादजीनें पुढें
काय तजविजी केल्या त्या त्याच्याच पत्रांत नमूद आहेत. ता. ८-१०-१७८८
रोजीं तो सदाशिव दिनकरास लिहितो, 'बादशाही किल्ला व माल गुलाम कादराचे
हातीं लागोन बळावला, सबब कळेल तसें पारिपत्य करून दिल्ली संस्थान हातीं
लागावें, सरकार नक्ष राहवा, याकरितां फौजा रवाना करावयाची योजना केली.
कूच करावें तों लोकांनीं खर्चाचा गवगवा मनस्वी केला. गुजरातचे स्वारीपासोन
पैशाची ओढ पडली ती वारंवार पुण्यास लिहिली व बाळाजीपंत नानास समजतच
असेल. प्रस्तुत लोकांच्या विनंती न करावयाच्या त्याही प्रसंग जाणोन केल्या.
-सावकारांची खुशामत करून अडले वेळेस कर्जवाम मिळालें तसें घेऊन दिल्लीस
फौज रवाना केली. तसेंच यमुनापार अंतर्वेदींत फौज पाठविली त्यांनीं दरोबस्त