अंगावर घेऊं लागल्यास सर्व देशभर युद्धे मात्र उपस्थित होतील. अशा युद्धांत
मराठ्यांवर ताबा बसविण्या जोगी आपली शक्ति नाहीं. उलट मराठे सर्व एक-
जुटीनें आम्हांस तेव्हांच चिरडून टाकतील. प्रसंगीं आमच्या विरुद्ध टिपू सुद्धां
त्यांस उत्साहानें सामील होण्याचा संभव आहे. त्या सर्वाचा पाडाव करण्यास
प्रचंड फौजा व खर्च लागेल, म्हणून निजामास साह्य करण्याचें जोखीम अंगावर
घेणें आम्हांस बिलकूल फायदेशीर नाहीं. त्यापेक्षां मराठ्यांनीं निजामास चिरडून
टाकला तरी त्यापासून आमचें विशेष नुकसान आहे असें नाहीं. हल्लीं निजाम-
मराठ्यांचा चाललेला कलह तडजोडीनें संपो किंवा युद्धानें संपो, कांहीं झालें तरी
निजामाची सत्ता आतां संपुष्टात आल्याशिवाय राहत नाहीं. हल्लींच नराठ्यांची
सत्ता वाढत आहे, आणि निजामास त्यांनीं नरम केला कीं, त्यांची शक्ति अतोनात
वाढेल हें मी जाणतों. प्रत्यक्ष निजामही हैं ओळखून नसेल असें नाहीं. त्याचें व
टिपूचें संगनमत व स्नेह होण्याचा बिलकूल संभव नाहीं, असेंच माझें मन आहे.
उलट टिपू व मराठे यांचाच मिलाफ होण्याचा संभव जास्त आहे, मात्र तो
विशेष आहे असें नाहीं. हल्लीं हिंदुस्थानची राजसत्ता मुख्यतः चौघांचे हातीं
आहे,-मराठे, टिपू, निजाम व इंग्रज. पैकीं नागपुरकर भोसले राजे पेशव्यांस
सामील होईल तर मराठे सर्वासच भारी होतील. ते लोभी व महत्त्वाकांक्षी अस-
ल्यामुळे, पैसा व सामर्थ्य पाहिजे त्या युक्तीनें वाढविण्यास ते बिलकूल कमी करणार
नाहींत. त्यांची मुख्य अडचण एकच की, कोणत्याही कार्याकरितां दूरदूरच्या
अंतरावरून त्यांच्या निरनिराळ्या फौजा वेळेवर एकत्र येऊं शकत नाहींत. त्यांच्या
सत्तेचा फैलाव सर्व देशभर असल्यामुळे, नडीच्या प्रसंगीं सर्वोनीं एक ठिकाणीं जम-
ण्यास अतिशय विलंब व प्रचंड खर्च लागतो. शिवाय त्यांच्यांत अंतस्थ वैमनस्यें
फार. त्यामुळे सर्वावरच समान संकट आल्याशिवाय त्यांचें संगनमत होऊं शकत
नाहीं. शिवाय आजच्या स्थितींत मराठ्यांची सर्व शक्ति एकवटून ती आम्हां इंग्रजां-
वर चालून येण्याचा संभव नाहीं. जोंपर्यंत सर्व हिंदुस्थानभर अनेक राज्यें व प्रदेश
मोकळे पडलेले त्यांस उपलब्ध आहेत, तोंपर्यंत आमच्या वाटेस जाण्याचें त्यांस
कारण नाहीं. शिवाय शस्त्रांच्या जोरावर दुसऱ्यांचे प्रदेश हस्तगत करण्याची
आमची बिलकूल इच्छा नाहीं, हैं आतां येथे सर्वांस जाहीर झालें आहे. त्यामुळे
आमची धास्ती कोणासच वाटत नाहीं. एक गोष्ट आम्ही सदैव लक्षांत ठेविला
पाहिजे. आम्ही कितीही चांगले झालों, तरी येथे आपण परकी आहों ही भावना
कायम राहणार, आणि परकी सत्ता म्हटली कीं, ती येथील लोकांस प्रिय होणें
