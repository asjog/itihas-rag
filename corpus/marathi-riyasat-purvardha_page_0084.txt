तुलसीदासानें व महाराष्ट्रांत रामदासानें केला. रामदास हे नांवच सहेतुक दिसतें. रामदासानें रामदासी मठ स्थापन केले; पण राम-दासाचा मूळ हेतु त्या मठांत कायम राहिला नाही. रामदासाचा अस्त झाल्याबरोबर त्याचे रामदासी मठ इतर मंदिरांप्रमाणें रूढ झाले आणि त्यांचा प्रधान हेतु मार्गे पडला. संसारांत राहून राष्ट्रकाज करावें, धर्माचा हेतु संसार सुखी करण्याचाच होय, हा रामदासाच्या प्रवृत्तीचा मुख्य अर्थ. तो हेतु पहिल्या वर्गातील साधूत दिसून येत नाहीं, आणि म्हणूनच राष्ट्रोद्धाराच्या संबंधानें त्या साधूच्या उद्योगानें पंगुत्व उत्पन्न झाले असे म्हणण्यास हरकत नाहीं. तिसरा वर्ग निव्वळ कवींचा. मोरोपंत वगैरे भाषेच्या सौंदर्याकडे विशेष लक्ष पोंचविणारे कवी ह्या कोटींतले आहेत. युरोपांतल्या-प्रमाणें साधुत्वापासून पृथक असे निव्वळ कवित्व महाराष्ट्रांत, किंबहुना हिंदुस्थानांत निपजलेच नाहीं. परमेश्वरगुणवर्णनापलीकडे अन्य वर्ण्य विषय आमच्या कवींपुढें कधीही नव्हता. तथापि महाराष्ट्रांत निदान जे हजार पांचरों कवी व संत निर्माण झाले, ज्यांची नावें व कृती हलीं बाहेर येत आहेत, त्यांपैकी बहुतेक निव्वळ कवी आहेत, आणि मनां-तील विचार सुंदर भाषेत खुलवून लोकांचें मन आकषून घेण्याकडे त्यांचा कल विशेष दिसतो. नामदेवतुकारामांचे लक्ष कवित्वाकडे बिलकुल नाहीं. म्हणूनच त्यांची वाणी साधी व ओजस्वी असून मनाला चटका लावते. ज्ञानेश्वराच्या ठिकाणीं उत्कृष्ट साधुत्व व उत्कृष्ट कवित्व यांचा हृदयंगम मिलाफ झालेला आहे, मुक्तेश्वर, वामन वगैरे अनेकांच्या वाणींत कवित्वच निर्भरानें बाहेर येतें. साधुत्वाला त्या वेळीं विशेष मान होता; सबब पुष्कळांना कवित्वाच्या योगार्ने साधुत्व संपादन करतां येत असे. निवृत्तिपर साधूची दुसरी एक खूण अशी आहे कीं, 'प्रकाश,' 'आनंद,' 'चैतन्य' किंवा 'स्वरूप' यांपैकी कोणता तरी एक संप्रदाय त्यांचा असून त्यांना गुरुपरंपरा आहे, आणि ती त्यांनीं आपल्या ग्रंथांत वर्णिली आहे. रामदासाला अशी गुरुपरंपरा नाहीं. साक्षात् रामापासून आपण अनुग्रह घेतला, असे रामदासाचे म्हणणे आहे. तत्कालीन प्रचलित मार्ग टाकून नवीन पंथ रामदासाने काढला, ह्यांतच त्याच्या प्रवृत्तीचें बीज आहे. राम-दासाचे बाराशे प्रमुख शिष्य महाराष्ट्रभर पसरले होते आणि सुमारें हजार बाराशें मठ स्थापन झाले होते, असे दिसून येतें.
