ता. १४-५-१७९९ रोजीं हैं लग्न कृष्णातीरीं अकीवाट येथे मोठ्या समारंभानें झालें.
या पलीकडे करवीरकरांचा उपयोग बायांस बिलकूल झाला नाहीं. लग्न होतांच त्या
परत पुण्याकडे वळल्या.

आबा चिटणिसाकडे दौलतरावाचा कारभार आला, पण त्याच्या हातून पैशाचा
पुरवठा होईना व त्याच्या दारांत फोजेचीं धरणीं वसलीं. एकदां पठाणांनीं त्यास पाहा-
न्यांत बसविलें. तेव्हां आबाचा भाऊ कृष्णोवा यानें पठाणांवर लगट केली. त्या प्रसंगीं
कृष्णोबास वार लागून तो घायाळ झाला. ऐन वेळीं दौलतराव तेथे आला म्हणून
त्याचे प्राण वांचले, (ता. १--३-१७९९). चिटणिसाचे हातून जम बसेना, तेव्हां
बाळोबा व सर्जेराव यांस सोडण्याचा विचार दौलतरावानें मनांत आणिला.
सर्जेरावास सोडावें तर नाना, बाया व शेणवी सरदार विरोधी होणार. बाळोबास
सोडावें तर बाजीरावास वैषम्य वाटणार. तथापि बाजीरावाची समजूत काढतां
येईल असें मनांत योजून बाळोबा, त्यांचा पुतण्या धोंडीबा व बाजीवा मोदी या
तिघांस मुक्त करून दौलतरावानें ता. २२-४-१७९९ रोजीं आपले जवळ आणिलें.
तात्या पागनीस आले. सर्व बंदोबस्त बायांचा सुद्धां करतीलसें दिसतें. पेम्चें हिंदु-
स्थानांतून लिहून आलें कीं हिंदुस्थान लखवानें घेतलें. तात्या पागनीस सुटून आले
नाहींत तर सिंद्यांची दौलत राहत नाहीं,' असा हा पेच होता. परत येतांच बाळो-
वानें नानास व आबा चिटणीसास भेटून त्यांची चित्तशुद्धि केली: आणि इतःपर
सर्वानीं नानाचे विचारें वागावें असें ठरविलें.

या पूर्वीच दौलतरावानें बाबूराव आंग्रे व गोपाळराव चिटणीस यांस बायांचे पिच्छा-
वर रवाना केलें होतें. ते रस्त्यानें खंडण्या वसूल करीत मिरजेकडे येऊ लागले, तेव्हां
बायांनी भाऊस मध्यस्थी करण्यास बोलाविलें. या संबंधांत भाऊनें बाजीरावास व
नानास अगत्यवादाचीं पुष्कळ पर्ने लिहिलीं. बाळोबानेंही बायांस पर्ने लिहून पुण्यास
बोलाविले. त्याप्रमाणें बाया व सरदार सर्व परत फिरले, ते ता. १५-६-१७९९ रोजी
रहिमतपुरचे आसपास आले. इकडून बाळोबा तात्या व आबा चिटणीस त्यांचे भेटीस
गेले. मौजे साप येथे भेटी होऊन महिनाभर वाटाघाटी झाल्या. नगरच्या किल्लयांत
आमची वस्त आहे ती आधीं आमची आम्हांस द्यावी असा सवाल बायांनीं बाळो-
बास टाकला. ही वस्त म्हणजे दौलतरावाचे लक्षांत वागणारी भागीरथीबाई. ही गोष्ट
बाळोबानें मान्य केली नाहीं. परंतु पुढें अल्पावकाशांत ता. १५-८-१७९९ रोजीं
'पाटीलबावांची स्त्री' दौलतराव यांनीं विटाळली होती ती नगरांत देवाधीन झाली. सिंदे
