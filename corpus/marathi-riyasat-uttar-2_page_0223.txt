सरदारांची चित्तशुद्धि नाहीं हा प्रकार ऑक्टोबर सन १७९० च्या पूर्वीच नानास जाहीर झाला होता. ता. ३-११-१७९.० रोजी हिंगणे लिहितोः 'अली-बहादरांचा जाबसाल पूर्वी ठरण्यांत आला होता, त्याप्रमाणें अंमलांत न आला. सबब ते वेदील होऊन फौजसुद्धां भरतपुरास कूच करून गेले. हिंमतबहादर समागमेंच आहे. होळकर अद्यापि छावणींत आहेत. त्यांचीं परस्परें सरदारांशीं चित्तशुद्धि नाहीं. पाटीलबावांनीं आपल्या फौजेंत बंदोबस्त केला आहे कीं, कोणी इसम बाहेर होळकर अगर अलीबहादर यांजकडे जाऊं न पावे. मारवाडांत काशीराव व बापूजी होळकर गेले होते त्यांस तुकोजींनी निक्षून पत्रे पाठविलीं कीं, तुम्ही लौकर कूच करून परत येणें. अलीबहादरांनींही बळवंतराव सदाशिव मारवाडांत पाठविले होते, त्यांस तेथून दरकूच भरतपुरास बोलावून घेतलें. याप्रमाणें त्रिवर्ग सरदारांत विरुद्ध जाल्यानें राजपूत राजे सावध होऊन फौज जमा करितात. त्यांनी पाटील-बावांचीं ठाणीं उठवून दिलीं. अलीबहादर पाटीलबावांच्या निरोपास येत होते त्यांस चित्तांत संशय येऊन भेट न घेतां परत मथुरेस माघारे गेले; आणि सुभेदारांची भेट घेऊन त्यांस जालें वृत्त सांगितले; नंतर दुसऱ्या दिवशीं (२३ ऑक्टोबर ) कूच करून भरतपुरास गेले. पुढें बुंदेलखंड प्रांतीं जावें ऐसा इरादा आहे. सदा-शिवपंत आस्वलकर डिगेस होते ते मागें छावणींत दाखल झाले. इकडे पाटील-बावा कूच करून गोवर्धनाकडे जातांच सुभेदारांनींही भरतपुराकडे हिंडौनच्या रोखें कूच केलें. पुढें अलीबहादराकडे जाणार.' मिळन स. १७९० ची विजयादशमी एकमुखानें विजयास निघण्याची तिथि न ठरतां चौघांनी चार दिशांस फुटण्याची अपेशी मुहूर्ताची ठरली.

अलीबहादराचें व महादजीचें वितुष्ट कसें पडलें या संबंधानें आप्पाजीरामाचें खालील नानास लिहिलेलें पत्र ता. १-१२-१७९० चें खुलासेवार आहे. 'हिंमतबहादर गोसाव्यामुळे अलीबहादर व पाटीलबावा यांची चित्तशुद्धता नाहींशी झाली. याचीं पत्रे स्वामींस गेलींच आहेत. उभयतांची सफाई होऊन सरकार उपयोगाच्या गोष्टी घडाव्या यासाठीं शिवाजीपंत बापू (विठ्ठल शिवदेवाचा पुत्र) व मी पंधरा दिवस दरम्यान पडून उभयतांचें सख्यत्व करावयाकरितां बहुत श्रम केले, परंतु यशाची जात कांहींच न घडे, तेव्हां स्वस्थ बसलों. अलीबहादर व पाटीलबावा