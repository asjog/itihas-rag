बारानें मालोजीस पंचहजारी मनसब व 'राजे' असा किताब देऊन शिवनेर
व चाकण हे दोन किल्ले आणि पुणे व सुपें है दोन परगणे जहागीर दिले;
आणि जाधवरावाकडून जिजाबाई शहाजीस देवविली. याप्रमाणें ह्या
दोघांचें लग्न एप्रिल स. १६०४ या वर्षी मोठ्या थाटानें झालें. लग्नाचे
समारंभास निजामशहा स्वतः आला होता. पुढें शहाजी मोठा होऊन
राज्याच्या उलाढाली करूं लागला; आणि मालोजीराजे स. १६१९ त
मरण पावला.
अनेक मराठे सरदारांना 'राजे' ही पदवी केव्हां तरी मिळालेली होती.
रा. राजवाड्यांच्या १५ व्या खंडांत, भोसल्यांचे पुष्कळ कागद छापलेले
आहेत. बाबाजीराजे स. १५९७ त, मालोजी स. १६०७ त, संभाजी
स.१६२१ त उपाध्यायांस इनामें वगैरे करून देतांना आढळतात. अशीं
इनामें मलिकंबरानें रुजू ठेविली आहेत. हे उपाध्ये आरवीमुद्गल प्रांत पुणें
येथील राहणारे असून, भोसल्यांचे कुलगुरु होते. भोसल्यांचे हेच उपाध्ये
पुढें राजोपाध्ये झाले. शहाजीनें स. १६३१ त रामेश्वरभट्टास इनाम
करून दिलेले आहे. ह्या उपाध्यांकडून भोसले कर्जवाम काढीत असत.
भोसले घराण्याचा संबंध आदिलशाहींतील निंबाळकरांशी झालाच
होता. पुढें निजामशाहींतील जाधवांशी त्यांचा संबंध झाल्यानें दोनही
राज्यांत आपला हात शिरकवण्यास संधि मिळणार होती, म्हणूनच
जिजाबाई आपल्या घरीं पडावी अशा हट्टास मालोजी पेटला. रंगपंचमीच्या
दरबारांत दोघां मुलांनीं रंग उडविणें ही एक मालोजीस सबब झाली.
वस्तुतः निजामशाही व आदिलशाही ह्या दोनही राज्यांत आपले वजन
वाढविण्याचा मालोजीचा इरादा मूळपासून स्पष्ट दृष्टीस पडतो. मालो
जीच्या वरची पायरी शहाजी व शहाजीच्या वरची पायरी शिवाजी असा
हा उपक्रम वाढत गेला. सारांश, मालोजीच्या वेळेपासून महाराष्ट्रांत
स्वराज्याचे वातावरण हळूहळू तयार होऊ लागले.
मालोजी कर्तृत्ववान् होता. त्यानें आदिलशाहींत व निजामशाहींत
कोणकोणत्या उलाढाली केल्या, फलटणकरांशी संबंध कसा जोडिला,
इत्यादि प्रकार क्रमवार उघडकीस येतील तर त्यांपासून भोसल्यांच्या इति-
हासांत चांगली भर पडेल. आरंभीं तो पाटील होता, नंतर जाधवरावाच्या
पदरी शिलेदार झाला; तेथून फलटणच्या निंबाळकरांशी घरोबा जोडून
