प्राप्त झालें. त्यास धान्यसामुग्री व सरपण शिवाजीच्या मुलखांतून येत होती, म्हणून सुरतेस तो त्रास देत असतांच मुंबईचे इंग्रज व्यापारी त्याची मोठ्या आर्जवानें समजूत घालीत होते. सन १६७२ त कुलाबा जिल्ह्यांतील घोडबंदरची पोर्तुगीझ वसाहत काबीज करण्याचा शिवाजीनें प्रयत्न केला, तेव्हां तर मुंबईचे इंग्रज अगदींच घाबरून गेले, आणि त्याची मर्जी संपादन स्नेहाचा तह करण्याकरितां मिस्टर उस्टिक यास त्यांनीं शिवाजीकडे पाठविलें. हा तह करण्यांत शिवाजीचाही फायदाच होता. कारण त्यांच्या व्यापारामुळे शिवाजीनें जिंकलेल्या प्रदेशाचें उत्पन्न वाढूं लागलें. इंग्रजांशीं सख्य झाल्यानें त्यांनीं मोगल फौजेम शिवाजीवर आपल्या हद्दींतून येऊं दिलें नसतें. म्हणून शिवाजी तह करण्यास कबूल झाला. उस्टिकनें पूर्वीच्या नुकसानीबद्दल म्हणून शिवाजीकडे ३२ हजार पॅगोडांची मागणी केली, ती मागणी त्यानें धुडकावून दिली. ‘तुम्ही राजापुरास आपली वखार घालावी आणि जंजिऱ्याचे सीदीचा पाडाव करण्यास आपणास मदत करावी, म्हणजे इतःपर तुमच्या वाटेस न जातां, तुमच्याशीं स्नेहसंबंध ठेवूं’ असें शिवाजीनें इंग्रज वकिलास सांगितलें. या दोन्ही अटी कबूल झाल्या नाहींत. दुसऱ्यांदां ने सन १६७३ त निकोल्स नामक वकील इंग्रजांकडून शिवाजीकडे आला, त्यानें संभाजीमार्फत शिवाजीची भेट घेतली; परंतु त्याच्या भेटीपासून विशेष कांहीं घडून आलें नाहीं.

शिवाजीला सर्वत्र विजय प्राप्त होऊन त्याचीं कृत्यें सर्व मराठ्यांस आवडू लागलीं, आणि त्यांच्या संमतीनें सन १६७४ त त्यानें राज्यपदाचा यथाविधि स्वीकार केला. त्या समारंभास सुरतच्या प्रेसिडेंटाचा मुलगा हेन्री ऑक्झेंडन, मुंबईचा डे. गव्हर्नर, हा हजर होता. ईस्ट इंडिया कंपनीच्या तर्फे दुसरे दोन इंग्रज व्यापारी बरोबर घेऊन तो त्या समारंभास रायगडावर गेला. त्या वेळीं साधल्यास शिवाजीशीं तह करण्याचाही आक्झेंडनचा विचार होता. या कामासाठीं हे कंपनीचे वकील सन १६७४ च्या एप्रिल महिन्याच्या अखेरीस मुंबईहून जहाजांत बसून निघाले, ते प्रथम चौलास जाऊन दुसरे दिवशीं रोह्यास पोंचले. रोह्याहून पालखी करून ते निजामपुरास आले. पांचवे दिवशीं रायरी डोंगराच्या पायथ्याशीं पाचाड म्हणून गांव आहे तेथें त्यांनीं मुक्काम केला. शिवाजी प्रतापगडावर गुंतलेला असल्यामुळे, पांचाड येथें त्यांस कांहीं दिवस काढावे लागले. नारायणजी