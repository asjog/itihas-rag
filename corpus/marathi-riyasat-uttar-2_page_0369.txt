बैठा खर्च छप्पन हजारांपर्यंत होता. लढाईवर दक्षिणेत असतां एका कंपस
चौऱ्यांशी हजार रुपये खर्च लागे. प्रत्येक कंपूबरोबर सुमारें पन्नास तोफा, दोनशें
पलटणी स्वार व पांचशें साधे शिपाई इतकी संख्या असे. या पलटणींस दिल्ली,
आग्रा, बऱ्हाणपुर अशीं गांवांचीं नांवें दिलेलीं होतीं. कंपूंमध्ये बहुतेक उत्तरेकडचे
हिंदी लोकच असून हुकमाचे शब्द ऐरिश भाषेतले वापरीत. येणेंकरून हिंदु-
स्थानचे प्राच्य अंतःकरण व पेहेराव यांस पाश्चात्य वळण देण्याचा हा पहिला
प्रयोग मराठशाहींत अवतरला; आणि त्याबरोबरच एतद्देशीय भाषांस रजा
मिळाली. शिवाजीनें दरबारी शब्द फारशीचे संस्कृत बनविले, तर शिंदेशाहींत
लष्करी शब्द इंग्रजी बनले. या पलटणींचा देखावा मराठी लष्कराच्या अगदीं
उलट होता. त्या आटोपशीर, भरींव, मंद गतीनें पण व्यवस्थित चालणाऱ्या असून,
शिस्त आणि हुकमत यांच्यावर त्यांची मुख्य भिस्त होती. त्यांत युद्धांतली हरएक
हालचाल यंत्रासारखी ठरीव व नियमित असे. फ्रेंच व रशियन लष्करांत बहा-
दुर्गची नोकरी करून डी बॉयनला उत्कृष्ट सेनानीचें शिक्षण मिळालें होतें. त्याचा
जन्म सुद्धां उच्च कुळांतलाच होता. हिंदुस्थानांत भटके व पोटभरू पाश्चात्य
त्या वेळी बोकाळले, त्यांतला डी बॉयन नव्हता. अर्थात् आपलें बुद्धिकौशल्य खर्च
करून व नाणावलेल्या युरोपीय पद्धतीस अनुसरून डी बॉयननें इकडील माणसांस
कवाइतीच्या सांखळींत जखडून घेतलें. या पलटणींच्या छावणीचा तळ पाहिला
म्हणजे नियम, व्यवस्था, पद्धत यांचा उत्कृष्ट देखावा लगेच मनांत भरे. अशा
प्रकार मराठशाही बुडण्याच्या संधीचा हा नवीन प्रयोग सिंद्याचे अनुकरणानें इतर
सत्ताधीशांनाही थोडाबहुत उचलला; पण महादजीचाच प्रयत्न मोठ्या प्रमाणावर
व स्वतःच्याच अक्कल हुशारीनें बनविलेला असल्यामुळे व त्याचा उपयोगही
अनेकवार घडून आल्यानें, डी बॉयनच्या करामतीस एवढे महत्त्व आलें.
त्या वेळच्या स्थितींत कोणाकडूनही नियमितपणे वैसा हातीं येणें किती अशक्य
होते हैं डी बॉयन जाणून होताः आणि मुलूख ताब्यांत घेऊन त्याचा वसूल परभार
खर्चास वापरावा ही गोष्ट महादजीस शक्य होती, तीच डी बॉयननें पसंत केली.
दिल्ली व मथुरा यांच्या दरम्यानचा यमुनेच्या दोनही बाजूंवरील बावन परगण्यांचा
प्रदेश त्यानें फौजेच्या खर्चाकरितां जहागीर म्हणून महादजीकडून तोडून घेतला.
त्याचे मुख्य ठाणें त्यानें अलीगड येथे ठेविलें. प्रांताच्या वसुलावर शेंकडा दोन
टक्के त्यास देण्याचा करार असून शिवाय त्याचा दरमहाचा पगार दहा हजार
रपये वेगळा होता.
