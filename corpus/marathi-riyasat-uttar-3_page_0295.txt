नव्हतीच, आणि यापूर्वीच ग० ज० नें त्याजला गुप्त पत्र पाठवून इंग्रज छत्राखालीं
घेण्याचें अभिवचन दिलें होतें. या संबंधाचा बादशहाचा गुप्त जबाब २९ ऑगस्ट
रोजौँ लेक यास आला होता. तदनुसार ता. १४ सेप्टेंबर रोजीं ब्रिटिश फौज यमुना
उतरून दिल्लीत आली. त्यापूर्वी से० बूर्तिन व दुसरे चार फ्रेंच अम्मलदार आणि
दूद्दनेक हे लढाईचे कैदी म्हणून लेकच्या स्वाधीन झाले. ता. १६ रोजी लेकनें
बादशहाची भेट घेतली. मीझी अकबर यानें सामोरे जाऊन लेक यास सायंकाळी ६
• वाजतां बादशहाचे भेटीस आणिलें. त्या भेटींत बादशहानें, 'शंशामुद्दौला अजगर-
न्मुल्क खानडौरान खान जनरल जरार्ड लेक बहादुर फत्तेजंग' असा भपकेदार किताब
त्यास अर्पण केला. पुढें ऑक्टरलोनी यास दिल्लीच्या बंदोबस्तास ठेवून २४ सेप्टेंबर
रोजीं लेक आम्ऱ्यावर जाण्यास निघाला. तो २ आक्टोबर रोजीं मथुरेस आणि ४
रोजीं आग्ऱ्याखाली उतरला. ता. १० ऑक्टोबर रोजौँ त्यानें शहर कबजांत घेतलें.
त्या प्रसंगी पराभव पावलेले २५०० लोक त्यास शरण आले, त्यांस त्यानें आपल्या
नोकरींत घेतलें. पुढे किल्यावर तोफांचा मारा सुरू होतांच किल्लेदार शरण आला आणि
१७ ऑक्टोबर रोजी आग्रयाचा किल्ला लेकच्या हस्तगत झाला. किल्लयांतील सर्व
सामान, दारूगोळा, तोफांचा व हत्यारांचा कारखाना व प्रचंड द्रव्यसंचय लेकच्या
हाती आलें. त्यांत ७० लक्ष नगद ऐवज होता असा उल्लेख आहे.
'मगरचा किल्ला घेतल्याबरोबर इंग्रज दिल्लीवर चाल करणार हे ओळखून
दौलतरावानें पेरूसाहेबास खबरदारीनें युद्ध करण्याविषयीं कळविलें; करीमखान पेंढारी
• व अंबूजी इंगळे यांस त्याजकडे जाण्याविषयीं लिहिलें, आणि पुढें होळकर जेव्हां
• माळव्याकडे गेला तेव्हां त्यासही त्यानें इंग्रजांवर सांपडेल तेथें चढाई करण्याची सूचना
दिली. ह्या सूचना येतांच पेरूनें मथुरेपासून चार कोसांवर इंग्रज पलटणें होतीं तीं
• छापा घालून लुटली. करीमखान व खंडूजी इंगळे यांनी यमुनापार जाऊन इंग्रजांचीं
ठिकाणें उध्वस्त केली.' असा मराठां कागदांतील उल्लेख आहे.
लेकच्या विजयाचीं वर्तमानें दौलतरावास दक्षिणेत कळली, तेव्हां तेथून बरीच
• मोठी फौज त्यानें लगोलग लेकवर रवाना केली. ती दिल्लीवर चालून येत आहे अशी
बातमी लेक यास लागतांच तो २७ ऑक्टोबर रोजीं स्वतः आग्रा सोडून दक्षिणेस
त्या फौजेच्या मुकाबल्यास चालून गेला. फत्तेपूरशिक्रीजवळ आपलें जड सामान ठेवून
लेक पुढे जातो तो ३१ ऑक्टोबर रोजी सिंद्याची फौज जवळ आल्याचा त्यासं
सुगावा लागला. भरतपुरपासून बारा कोशांवर लासवाडीजवळ ती फौज एका ओव्याच्या