दिला असता तर मराठी राज्याचें भवितव्य कांहीं अंशाने तरी निराळे झालें असतें.
आपला अधिकार कायम राखण्यासाठी नानानें भाऊस विरोध केला. त्या विरोधाचे
भरांत त्यानं कोल्हापुरकर छत्रपतीस भाऊवर उठविलें, त्याचे निरसन करण्यांत नानाची
मदत भाऊला झाली नाहीं. यामुळे त्याचा शेवट दुःखद झाला. मरणसमयीं त्याचें
वय साठीच्या अंदाजांत असावें. म्हणजे नाना व भाऊ जवळ जवळ समवयस्क होते.
ता. १५-४-१७९९ च्या पत्रांत भाऊने चहा, बुंद व चहादाणी मागविली व
चहाचा प्याला आणि बुंद पाठविले ते पावले असा उल्लेख आहे, त्यांवरून चहा-
काफीचा प्रघात पटवर्धन मंडळीस टिपूच्या स्वारीपासून इंग्रजांच्या सहवासानें लाग-
लेला दिसतो. त्याची मुलगी वयाबाई बहुतेक माहेरींच असे. ती बरेच दिवस जिवंत
होती. स. १८०३ मध्ये ती जिवंत असल्याचा उल्लेख आहे.
पटवर्धनांचें घराणे हळू हळू फुटत आलें होतें, त्याची परशुरामभाऊचे पश्चात्
वाताहतच झाली. चिमाजी आपाचा पक्ष घेतल्यामुळे भाऊवर बाजीरावाची अत्यंत
गैरमर्जी झाली. त्यांत इतर पटवर्धन मंडळीसही बाजीरावाशी कसें वागावें याचा पेंच
पहूं लागला. कुरुंदवाडकर रघुनाथराव व मिरजकर बाळासाहेब यांनी भाऊकडे
आपलें अंग न दाखवितां बाजीरावाकडे संधान ठेवून आपला बचाव केला. सरदारांत
शक्य तितकी फूट पाडून आपला बोज राखण्याची हातोटी बाजीरावांत विशेष होती.
पण सरदार जितके कमकुवत तितकी आपलीच शक्ति कमी, हे तत्त्व त्यास कधींच
उमगलें नाहीं. तासगांवकर भाऊशी मिरज कुरुंदवाड शाखांची कौटुंबिक धुसफूस
बरेच दिवस होती. त्यांतूनही छत्रपतीकडून भाऊवर प्राणांतिक घाला येईल अशी
त्यांची अटकळ नसल्यामुळे ते थोडेसे उदासीन राहिले. मुद्दाम त्यांनीं भाऊची उपेक्षा
केली असें दिसत नाहीं. त्यांनीं पुढें रामचंद्र आपाचे साह्य केलेंच.
६ परशुराममाऊचा अपुरा सूड, कोल्हापुरवर मोहीम (डिसेंबर
१७९९ ते जून १८००). - परशुरामभाऊस लढतांना मृत्यु आला कीं हस्तगत
झाल्यावर त्यास मुद्दाम छत्रपतीनें मारविलें, यांपैकी कोणताही भाग खरा असला,
तरी त्या कृत्याचा प्रत्युपकार करण्याची तजवीज पटवर्धनांनी लगेच हिंमतीनें अंगावर
घेतली. त्यामुळे करवीरकरांस मोठी दहशत पडली की, पेशवे, सिंदे वगैरे सर्वच
आपणांवर तुट्टन पडणार, म्हणून ते आपल्या बचावाची तयारी करूं लागले. रत्नाकर-
पंत व चतुरसिंग कोल्हापुरची बाजू संभाळण्यांत शिकस्त करीत होते. याच वेळीं
धोंडजी वाघ म्हणून जो एक बंडखोर श्रीरंगपट्टणपासून कृष्णेपर्यंतच्या प्रदेशांत

