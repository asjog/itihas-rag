बाजीराव मोरे
      |
      |          |
परसोजी      जयाजी
      |          {खेमाजी
१ हणमंतराव पु. {चायाजी
२ बागराव—पु. प्रतापजी
३ सूर्याजीराव—पु. दादाजी
४ कमळराव
५ चंद्रराव—पु. बाळाजी.

वंशज असावे. चालुक्यवंशी पुलकेशीनें स. ५५० च्या सुमारास मौर्यास जिंकल्याचा उल्लेख आहे (पृ. १३). पुढें मोरे नांवाचा एक सरदार कर्नाटकांत नाईक म्हणून प्रसिद्ध होता. यूसुफ आदिलशहानें (स. १४८९-१५१०) त्यास १२००० पायदळाची सरदारी देऊन निरा व वारणा यांमधील प्रदेश जिंकण्यास पाठविलें.
हा प्रदेश शिर्के, गुजर, मोहिते, महाडिक वगैरे मराठे सरदारांच्या ताब्यांत होता. ते सरदार आदिलशहाचा हुकूम मानीत नसत. शिर्के व मुसलमान यांचें युद्ध तर पुरातनपासून सुरू होतें. मोरे यानें वरील प्रदेश काबीज केला. ह्या कामगिरीबद्दल आदिलशहानें मोरे यांस ‘चंद्रराव’ हा किताब देऊन, जावळीचा राजा केलें. त्या बाजूचा मावळांतील अवघड प्रदेश मोऱ्यांनीं जिंकून आपल्या ताब्यांत आणिला. ह्या मोऱ्यांचे घराण्यानें पुढें अनेक वेळां विजापुरकरांस चांगलीच मदत केल्यामुळें त्याजवर आदिलशहाची विशेष भिस्त असे. त्यानेंच त्यांस धुळप असा बहुमानाचा किताब दिला. यशवंतराव मोरे यानें इस्माईल आदिलशहाच्या वतीनें परिंड्याच्या लढाईत बुऱ्हाणानिजामशहाचा पराजय करून, त्याचें हिरवें निशाण काबीज केलें, (स. १५२८-२९). तेंच आदिलशहानें मोरे यांजला बक्षिस दिलें. पुढें मोरे यांच्या वंशानें सात पिढ्यांपर्यंत म्हणजे सन १६५५ पर्यंत जावळीस राज्य केलें; आणि त्या प्रांतांतील रुक्ष व जंगली मुलूख त्यांनीं सुसंपन्न केला. हणमंतराव, सूर्यराव व चंद्रराव यांस शिवाजीनें जिकिलें. या जावळीच्या मोऱ्यांपैकी एक कुटुंब विजयदुर्गास जाऊन राहिलें. याच कुळांतील आनंदराव धुळप या पुरुषाची पुढें बाळाजी बाजीराव पेशव्यानें ‘सुभा आरमार’ स्वतंत्र करून त्याजवर नेमणूक केली, (स. १७५४-१७९४). अगदींच बेकैद असलेला प्रदेश मोऱ्यांनीं सुधारला; आणि ते आदिलशहाशीं नम्र भावानें वागत, म्हणून त्यांजला खंडणी वगैरे फारशी द्यावी लागत नसे. सुलतानही त्यांजपासून खंडणीचा जास्त पैसा घेण्याविषयीं आतुर नसत.