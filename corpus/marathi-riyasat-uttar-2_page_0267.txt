मदतनीस म्हणून न वागतां कांहीं तरी स्वतंत्र कारभार करावा, आणि राजपुतांस
'मिळवून आपले पूर्वींचे हक्क शाबूद राखावे, अशी शिकवण तिनें त्यास देऊन प्रथम
उदेपुराकडे रवाना केलें. पुढें महादजीनें तुकोजीची परवा न ठेवतां लष्कराच्या व
हिंमतीच्या जोरावर सर्व राजपुतांचा कारभार रगडून उरकला. याबद्दल बाईनें
एकदांही त्याचें अभिनंदन केलें नाहीं. उलट चितोडगड महादजीनें सहज हस्तगत
केल्याचें ऐकून तिला वैषम्यच वाटलें. ' वर्तमान बाईस कळल्यावर संतोष
असंतोष. संस्थान होळकरांकडील, यांचे मार्फतीनें तेथील जाबसाल घडावा तें
न घडलें, त्यामुळे असंतोष. किल्ला घेतल्याचें पत्र महादजीचें आलें नाहीं, व
बाईंनींही त्यास लिहिलें नाहीं. याच सुमारास म्हणजे मार्गशीर्ष शु० ९ शनि-
वारीं ( ३-१२-१७९१ ) बाईचा जांवई यशवंतराव फणसे याचा काळ झाला.
मुक्ताबाई सुद्धां तिघां स्त्रियांनीं सहगमन केलें. दुःखाचे पर्वत लोटले. तुकोजीचें
वृद्धपण, त्यांच्याही शरीरास समाधान नाहीं. यांस बरेंवाईट जालें तर मग तोंड
दाखवावयास जागा नाहीं. जहर खाऊन प्राण द्यावा, अशी बाईची स्थिति झाली
असून, महादजी अगदीं जवळून गेला, पण बाईचे समाचारास जाऊन तिला भेटला
सुद्धां नाहीं. यावरून उभयतांमध्ये बिलकुल सौरस्य राहिलें नव्हतें हें उघड आहे.
अर्थात् अशा मनःस्थितीत नर्मदेच्या घांटाचें व सत्वासच्या ठाण्याचें प्रकरण
उद्भवून, अहल्याबाईनें महादजीस शाप दिल्याचा प्रवाद जनतेच्या मुखांत कायम
झाला. ' सत्वास'ची तकरार बाईनें पेशव्यांपर्यंत पोंचविली होती. *
९. राणेखानाचा मृत्यु व जावई साहेबखान टोका (स. १७९१). —
चितोडगडाजवळ मुक्काम असतांच, महादजीचा परमसहायक व निकट दोस्त
राणेखानभाई ता. २२-१२-१७९१ रोजीं मरण पावला. पाटीलबावा बहुत
श्रमी झाले. मीर्झा रहीम बेगांनीं पाटीलबावांस सांगितलें कीं, भाईचे घरांत कंचनी
आहे तिजपाशीं तीस लक्षांचा सरंजाम आहे, तो जप्त करावा. हें वृत्त ऐकोन
उत्तर केलें कीं, 'इतक्यांतच जप्ती करणें ठीक नाहीं. राणेखानभाई व त्याचे दोन
भाऊ दक्षिणेंत राहणारे पूर्वी पेशव्यांचे पदरीं भिस्ती म्हणून नोकर होते. पानि-
पतचे समरभूमीवर महादजी जखमी होऊन पडलेला राणेखानास आढळला, तेव्हां