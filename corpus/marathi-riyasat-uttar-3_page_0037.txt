रावाचें आत्मलिंग बनली. नाना साताऱ्यास असतां त्याजवर पलटणें पाठवून त्यास
पकडून त्यांचें द्रव्यहरण करणें सिंद्यास या वेळीं शक्य होतें. परंतु बाजीरावानें साताऱ्या-
वर जाण्याची गोष्ट कबूल केली नाहीं. असें करण्यांत नानाचा बचाव करण्याची त्याची
भावना होती असें मात्र नाहीं. परंतु छत्रपति व सातारा किल्ला यांजवर सर्वस्वी नानाचा
ताबा असल्यामुळे छत्रपतीकडून वस्त्रें मिळेपर्यंत नानास दुखविणें त्यास इष्ट वाटलें नाहीं.

बाजीरावास पुण्यास येऊन दोन महिने झाले. एवढ्या अवधींत त्याच्या स्वभावाची
पुण्याच्या मंडळीस चांगलीच ओळख झाली. बोलण्यांत बोलणें बिलकुल नसल्यामुळे त्याची
पत म्हणून कोणाजवळ राहिली नाहीं. याचे हातून राज्य चालणें शक्य नाहीं अशी
परशुरामभाऊ वगैरे समस्त मंडळीची खात्री झाली. त्यावरून एक विचार मुख्यतः पुढें
आला तो हा कीं नाना कारभारांत नसल्यास एकदम सर्वत्र गोंधळ उडेल, यास तोड
काय काढावी ? या संबंधानें बाळोबा व परशुरामभाऊ यांनीं एकत्र बसून पुष्कळ गुप्त
वाटाघाट केली आणि ठरविलें, कीं बाजीरावास दूर करावें, पण तो उगाच स्वस्थ
बसणारा नव्हे, सबब त्यास अटकेंत ठेवावें. परंतु पेशवाईस धनी कोणी तरी पाहिजे,
आणि माधवरावाचाच वंश पुढें चालणें पुष्कळांस आवडेल. नानानें तरी आरंभीं हाच
प्रकार सुचविला होता. बाहेरचा दत्तक आणावा तर दादासाहेबांचे सर्वच पुत्र असंतुष्ट
राहून नेहमीं बखेंडा करणार. सबब चिमाजीआपा लहान आहे, त्यास दत्तक देऊन
कारभार चालविणें सोईचें होईल. सुनेच्या मांडीवर सासऱ्यास देणें हा पक्ष जरी गौण
असला तरी राजकारणांत तो या वेळीं अपरिहार्य व त्यांतल्या त्यांत कमी आपत्तीचा
होता. असे विचार बाळोबा व परशुरामभाऊ यांनीं ठरविले.

परशुरामभाऊ या वाटाघाटी मुद्दाम नानास लिहून कळवीत होता. नानानें वरील
योजनेस आपली संमति दिली. तरी त्यांतील एकच गोष्ट त्यास आवडली नाहीं, ती
ही कीं आपल्या हातांतून डाव जातो, आणि त्यांत बाळोबा व परशुरामभाऊ आपणांस
वरचढ होणार. तेव्हां तूर्त आपण अलिप्त राहून काय होतें तें पाहत बाहेरच राहण्याचें
त्यानें मनांत ठरविलें. इकडे वाळोबासही परशुरामभाऊचा पूर्ण विश्वास पटत नव्हता.
बाजीराव व चिमाजी या दोघांही भावांस परशुरामभाऊचे ताब्यांत ठेवल्यास आपल्या
हातीं कांहींच डाव शिल्लक राहत नाहीं असें बाळोवास वाटून त्यानें परशुरामभाऊपाशीं
असें ठरविलें, कीं बाजीरावास सिंद्यांनीं आपल्या ताब्यांत घेऊन अटकेंत ठेवावें,
आणि परशुरामभाऊनें चिमाजीचें दत्तविधान करून त्यास पेशवाईवर बसवावें.
बहिरोपंत मेहेंदळ्यास साताऱ्यास पाठवून भाऊनें ही सर्व योजना नानास