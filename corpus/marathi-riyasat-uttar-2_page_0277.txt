इशारत दिली होती, आणि प्रसंग पडला तर इंग्रजांची व आपली फौज एकत्र होऊन तुमच्याबरोबर सामन्यास येण्यास सिद्ध आहे असेंही कळविलें होतें. पश्चात् हैदर मरण पावला आणि पुणे दरबागनें महादजीच्या आग्रहावरून आपल्या फौजा टिपूच्या सरहद्दीपकडे रवाना केल्या, इतकें टिपूचें शत्रुत्व मराठ्यांनीं संपादन केलें असतां स. १७८४ त मद्रासकरांनीं परभारें टिपूशीं तह केला, आणि त्या तहांत मराठ्यांचा उल्लेख सुद्धां करण्यांत आला नाहीं, ही गोष्ट हेस्टिंग्ज यास अत्यंत गैर वाटली. महादजी शिंदेही त्यामुळे इंग्रजांवर चिडून गेला. त्यानें आपला वकील भाऊ बक्षी यास हेस्टिंग्जच्या भेटीस लखनौस स. १७८४ च्या आरंभीं पाठविलें, तेव्हां त्याची समजूत करतां करतां हेस्टिंग्जच्या नाकीं नव आले. या भानगडींचा ठसा सदाशिव दिनकराच्या मराठी पत्रव्यवहारांत उमटलेला आप- णास दिसतो. अंतस्थ घडामोडी कळल्याशिवाय तीं पत्रें समजत नाहींत.

जे. कूट कलकत्त्यास गेल्यावर मागें स्टुअर्टनें कांहींच करामत केली नाहीं. पुढें हैदर मरण पावला, तरी युद्ध न थांबतां उलट टिपूनें इंग्रजांवर जास्तच कहर मांडिला. तेणेकरून मद्रासचे इंग्रज गडकुंडीस आले; आणि मराठ्यांची व मुंबईची कुमक आणवून टिपूस उखडून देण्याची सिद्धता हेस्टिंग्ज करीत असतां मद्रासकरांनीं विनहुकमानें टिपूशी साधेल तसा तह घडवून आणण्याकरितां त्याजकडे आपले वकील पाठविले. यामुळे हेस्टिंग्जला अतोनात दुःख झालें. त्यानें मद्रासकरांस तहाची परवानगी तर दिली नाहीच. उलट निकरानें लढाई चालविण्यासाठीं आयर कूट यास मुद्दाम भांड घालून पुनरपि मद्रासास रवाना केलें (२०-३-१७८३). रस्त्यांत जहाजावरच कूट यास अर्धांग वायूचा झटका होऊन कांहीं दिवसांनीं किना- ऱ्यावर आल्यावर ता. २७-८-१७८३ रोजीं हा शूर इंग्रज सेनापति मरण पावला. त्यामुळें हेस्टग्जचें मुख्य अवसान खचलें, तरी पण टिपूशीं लढण्याचा त्याचा निश्चय बिलकूल ढळला नाही. पुढील पावसाळ्यांत इंग्रज-फ्रेंचांचें युरोपांतील युद्ध थांबल्याची बातमी आली, तेव्हां मद्रासच्या गव्हर्नरानें टिपूशीं तह करण्यांची हेस्टिंग्जकडे पुनरपि परवानगी मागितली; परंतु हेस्टिंग्जने त्यास पहिल्यासारखाच खलिता पाठविला कीं, ‘टिपू आपण होऊन तहाची मागणी करीपर्यंत तुम्हीं त्याज- बरोबर कांहीं एक बोलणें करूं नये.’ गव्हर्नर मेकार्टनें हा हुकूम मानला नाहीं; आणि तीन महिने टिपूशीं खटपट करून ता. ११-३-१७८४ रोजीं त्यानें तह घडवून आणिला. या तहानें एकमेकांनीं हस्तगत केलेले मुलूख परत करावे असा