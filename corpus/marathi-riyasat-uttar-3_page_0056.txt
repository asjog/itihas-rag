दाखविली. त्यानें लांच दिला नाहीं किंवा घेतला नाहीं. फंद फितूर किंवा घातपात
केले नाहींत नानास बाजूस ठेवून चिमाजीस पेशवाईवर आणण्याची त्याची योजना
सिंद्यानेंच अंगावर घेतली. आतां ती योजना फिरवायची होती तर चार दिवस वाळो-
बास बाजूस ठेवून कार्यभाग झाला असता. त्यांत बाळोबाचा अगर भाऊचा स्वार्थ
असा कांहीं नव्हता. चिमाजी आपास पेशवाईवर ठेवणें कदाचित् राज्याच्या हिताचें
झालें असतें. नाना फडणीसानें इतका खटाटोप करून तूर्त हा डाव जिंकला तरी
त्याचाही परिणाम पुढें तसाच झाला.

इकडे बाजीरावाची रवानगी जांबगांवास झाली होती. बरोबर बंदोबस्तास सर्जेराव
घाटगे होता, त्यास सिंद्यानें पत्र पाठविलें, कीं बाजीरावास परत घेऊन या. त्याप्रमाणें
ते परत कोरेगांवास आले. तेथून बाजीरावानें नानास चिठ्ठी पाठविली कीं, आमची
स्वारी कोरेगांवास आली. तुमचें येणें लवकर न जाहलें, त्यास तुम्हीं पुण्यानजीक
सिंदे व मशीर या सुद्धां लवकर भेटीस येणें. सरकारचे हिताकरतां तुमचीं वचनें
ज्यापाशीं गुंतलीं असतील तीं सरकारचींच वचनें अशा खातरजमेनें लवकर यावें.
आपल्या विचाराखेरीज कांहीं एक घडावयाचें नाहीं. याच समयांत दौलतरावानें अमृ-
तरावास जुन्नरहून व बाबा फडक्यास चाकणहून पुण्यास आणिलें. बाजीराव वगैरे
त्रिवर्ग बंधूंच्या भेटी मुंढव्याचे तळावर सोमवार कार्तिक वद्य सप्तमीस झाल्या,
( ता. २१-११-१७९६ ).

चिमाजी आपास घेऊन परशुराम भाऊ निघून गेल्यावर त्रिंबक नारायण परचुऱ्यानें
येऊन पुण्याचा बंदोबस्त केला. बहिरोपंत मेहेंदळे व त्याचा पुत्र अन्याबा आणि पर-
शुराम भाऊ कडील लोक यांची धराधर करून घरें लुटलीं. शहर हवालदील झालें. बाळो-
बाचा बंदोबस्त होतांच सिंद्यानें नानास पत्र पाठवून पुण्यास बोलाविलें, तें पत्र असें.—

ता. ५-११-१७९६. ‘ आपल्या सूचनेप्रमाणें बाजीरावाची स्वारी पुण्या नजीक
येईल. आपल्या खातरजमेचें पत्र नबाबांनीं लिहिलें असे, व त्यांनीं हसनखान भाई व
रघूत्तमराव यांस आपल्याकडे पाठविलें आहे. तरी आपण कोणे विशीं संशय न धरतां
खातरजमेनें सत्वर पुण्या नजीक यावें, म्हणजे आम्ही व मशीर आपल्या भेटीस
येऊन आपणांस घेऊन येऊं. ’ त्याच तारखेचें पत्र नानाचें सिंद्यास आलें, कीं
‘ आम्ही येथून फौजसुद्धां निघोन पुरंदरा नजीक जाण्याचा बेत केला आहे. ’

नानानें रघूजी भोसल्यास आपले साह्यार्थ पुण्यास बोलाविलें होतें. गेल्या सालीं
पुण्याहून परत गेल्यावर तो वऱ्हाडांत अकोल्याजवळ निर्गुणा नदीचे कांठीं आळेगांव