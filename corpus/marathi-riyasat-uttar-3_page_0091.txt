(८-१०-१७९९) पलटणवाल्यांनीं बाळाजीच्या लष्करावर तोफा मारून त्याचा
सर्व गोट लुटला. त्यावरून दुसऱ्या दिवशीं वायांच्या सर्व सरदारांनों पलटणांवर
चाल केली. त्या समयीं लढाई होऊन उभय पक्षीं चारपांचरों माणूस ठार झालें. या
बनावामुळे पुनः बायांचा विश्वास नाहींसा होऊन त्या परत वाघोलीकडे गेल्या. तेथे
दौलतरावानें त्यांची समजूत घालण्यास धोंडीबा दादा व सदाशिव मल्हार यांस पाठ-
विलें; आणि अशी विनंति केली की, आपण धनीच आहां, गुन्हेगारांस काय शिक्षा
करणें ती करा. असे सांगून पलटणांतील गोऱ्या अंमलदारांस बायांपुढें नेऊन उभे
केलें. त्यांनीं टोप्या काढून क्षमा मागितली; आणि बाळोबा तात्या, आबा चिटणीस
व ते गोरे अंमलदार यांनीं बायांशीं इमानाने वागण्याची लेखी हमी लिहून दिली.
अशा प्रकार वायांची समजूत होऊन त्या भिमेच्या काठीं तुळापुरास येऊन राहिल्या.
नारायणराव बक्षीनें सिंद्यास भेटून आपली निखालसता केली. तदनंतर सुमारे दोन महिने
पावेतों वाया व दौलतराव यांच्यांत विशेष कांहीं तफावत पडली नाहीं. पण तितक्यांत
विघ्नसंतोषी सर्जेरावास कैदेतून सोडवून दौलतरावानें आपल्याजवळ आणिलें. सुट-
ल्यानंतर दहाव्याच दिवशीं त्यानें बायांवर मारेकरी घालून आपल्या दुष्टपणाचा प्रभाव
त्यांस दाखविला. ता. १४-१-१८०० रोजीं पहांटेचे प्रहररात्रीस धाकटी यमुनाबाई*
हिजवर निजली असतां कुणी हत्यार चालविलें. पाठीवर तरवारीचा एकवार भारी
लागला. गलबल झाली तेव्हां एक मारेकरी ठार, एक जखमी झाला व एक शाबूत
सांपडला. चौकशी करतां त्यांनीं सर्जेरावाचें नांव लिहून दिलें; आणि बायांस जिवें
मारावें असा बेत सांगितला. त्यावरून जामीन राहिलेले बाळोबा, आबा चिटणीस व
पलटणवाले सर्वच शरमिंदे झाले. बाया बिथरून पुनरपि पूर्व पदावर आल्या. येथून
त्यांच्या आख्यानाचा आतां उत्तरार्ध सुरू व्हावयाचा आहे.

३ छत्रपतींची चढाई + (स. १७९८). - दौलतराव व बाजीराव यांचा कारभार
मराठशाहीस आतां कसा ग्रासणार याची कल्पना मागील भागावरून सहज होण्याजोगी
आहे. सातारा व कोल्हापुर येथील छत्रपतींशीं तर बाजीरावास युद्धच करावें लागलें. या
प्रकारास सातारकर महाराजांचा दंगा अगर छत्रपतींची बंडखोरी अशीं नांवें इतिहासांत

* या यमुनाबाईचें वर्ष श्राद्ध ९ सफर (२१-१-१८१५) रोजी झाल्याचा
उल्लेख आहे, त्यावरून तिचा मृत्यु ता. १-२-१८१४ रोजीं झाला असे ठरतें.
लक्ष्मीबाई स. १८०६ पर्यंत जिवंत होती.
