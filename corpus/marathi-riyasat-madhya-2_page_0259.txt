नवाबी. प्रदेश पेशव्याच्या हवाली करण्याकरितां म्हणून यमाजी पुढें गेला,
आणि त्यानें सांगोलें व मंगळवेढें येथें पेशव्याशीं लढण्याची तयारी केली.
प्रतिनिधीचा हा डाव मोडल्याशिवाय रामराजास घेऊन साताऱ्यास जाणें
धोक्याचें वाटून सदाशिवराव प्रथम सांगोल्यावरच चालून गेला. सोलापूरच्या
पश्चिमेस पंढरपूर, सांगोलें व मंगळवेढें या तिहींचा त्रिकोण बनलेला असून,
पंढरपुराहून साताऱ्यास येण्याच्या हमरस्त्यावर नजीकच सांगोलें असल्यामुळे,
तें काबीज करण्याचा निश्चय सदाशिवरावानें केला. सचिवाच्या सिंहगडा-
सारखाच हा प्रकार होता. उलटपक्षीं प्रतिनिधीच्या तर्फेनें भांडून रामराजास
आपल्या कबजांत घेतल्यानें पेशवा उघडा पडेल, असा यमाजीचा घाट
होता. परंतु सदाशिवरावानें मोठ्या धूर्ततेनें वागून आपला डाव सिद्धीस
नेला. सांगोल्याची गढी यमाजीनें आठ पंधरा दिवस लढविली, सदाशिव-
रावानें मोर्चे देउन ठाणें काबीज केलें. ‘ दसऱ्याचे दिवशीं ( २९ सप्टेंबर )
यमाजी शिवदेव बाहेर येऊन भेटले.’ दादोबा पुरंदरावर कैदेंत आहे, त्यास
सोडवून आणावें, अशी मागणी यमाजीनें केली. त्याप्रमाणें पुण्यास लिहून
दादोबास पुरंदरवरून मुक्त केलें. ह्यापूर्वीच म्हणजे ता. २५ सप्टेंबर रोजीं
सदाशिवरावानें सांगोलें येथें भवानरावास आणून त्यास प्रतिनिधिपदावर
कायम केलें होते. नंतर दादोबास आणून त्याचे मार्फत सदाशिवरावानें
सांगोल्याचें ठाणें हस्तगत केलें; आणि तें महाराजांच्या खासगीकडे घेऊन
राणोजी मोहित्याच्या ताब्यांत दिलें. मंगळवेढ्याचें ठाणेंही त्यानें याच वेळीं
हस्तगत केलें. इतका उद्योग केल्यावर सांगोल्यास महिनाभर मुक्काम करून
पुढील कारभाराची व्यवस्था व सरदारांचे ठराव रामचंद्रमल्हाराच्या
विद्यमानें सदाशिवरावानें महाराजांपासून लेखी करून घेतले. साताऱ्यास
अनेकांची भीड पडेल; आणि ताराबाई तेथें आल्यास त्या कामास हरकत
येईल, सबब मुद्दामच ही व्यवस्था सांगोल्यास बसून करण्यांत आलीं.
सांगोल्यास केलेली व्यवस्था—( ऑक्टोबर, १७५० ).
१ भवानरावास राज्याभिषेकसमयीं प्रतिनिधिपदावर आणिलें होतें,