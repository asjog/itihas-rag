सरंजामासाठीं वन्हाड प्रांतांत आव्हडें व बाळापुर हे दोन परगणे नेमून
मिळाले. वर ठरलेला तह स्वतः आग्रहाची शिफारस करून शहाजाद्यानें
बादशहाकडे पाठवून दिला. तो मंजूर करून त्याने पत्र पाठ. वेले ते असें
'........लोभ करण्याचें पूर्णपात्र राजे शिवाजी यांनीं बादशाही कृपेचे
उमेदवार होऊन जाणावें. आमचा बहुत लोभ तुम्हांवर आहे. याजकरितां
तुमचा सर्व मजकूर हुजूर लिहिल्यावरून तुम्हांस राजेपणाचा किताब दिला
असे. या गोष्टीस सत्कार मानून, पेशजीपेक्षां अधिक काम करून दाखवावें,
म्हणजे सर्व मनोरथ पूर्ण होतील. तुमचे कार्याविषयीं विनंती लिहिलो आहे,
तोही बंदोबस्त यथास्थित घडून येईल. खातरजमा ठेवावी; आणि बाद-
शाही लोभ आपणापर आहे, असें समजानें. छ. ५ माहे सवाल सन
१०८० हिजरी' (खं. ८-१७ ).
हें पत्र आल्यावर पूर्वीचा पुरंदरचा तह कायम होऊन शिवाय (१)
शिवाजीस बादशहाने राजा असा किताब दिला. म्हणजे त्यानें स्थापिलेल्या
स्वतंत्र राज्याची कबुली बादशहानें दिली, आणि (२) पुरंदर व सिंह-
गह खेरीज, पुणे, चाकण व सुर्वे हे जुन्या जहागिरींतील परगणे, आणि
जुन्नर व अहंमदनगर या प्रांतांतील हक्कांबद्दल वऱ्हाड प्रांतांत एक नवीन
जहागीर, शिवाजीस देण्यांत आली. शिवाजीस उघडपणें ताब्यांत आण-
ण्याचा प्रयत्न विफल झाला, तेव्हां त्याच्या इच्छेप्रमाणें वर्तन करून, पुढें
मागें अन्य तन्हेनें त्यास ताब्यांत आणण्याचा बादशहाचा बेत असावा.
ह्या तहानें राज्यव्यवस्थेंत महत्त्वाचे फेरफार झाले. शिवाजीनें प्रत्यक्ष
बादशहासही न जुमानतां त्याजकडून आपले स्वतंत्र राज्य उघडपणे कबूल
करून घेतलें, एवढ्यावरून दक्षिणेंत आतां मराठ्यांचे स्वतंत्र राज्य कायम.
झाले याजबद्दल कोणाच्याही मनांत शंका राहिली नाहीं. मोगलांचे प्रांतो-
प्रांतींचे सुभेदार, जंजिऱ्याचे सीदी, विजापुर व गोवळकोंडा येथील सुल-
तान व एकंदर लोकसमुदाय यांजपासून शिवाजीस 'राजा' असा मान
मिळू लागला. वऱ्हाड प्रांताची जहागीर संभाळणें व संभाजीनें बादशाही
फौजेत मनसबदारी करणें या शर्तीमुळे औरंगाबाद येथे सरहद्दीवर शिवा-
जीनें कायमची फौज ठेवून दिली, आणि संभाजी लहान असल्यामुळे
तिन्चें आधिपत्य कडतोजी गुजर यास ' प्रतापराव ' असा नवीन
किताब देऊन त्याजकडे दिले. या फौजेमुळे आपल्या सरहद्दीचे संरक्षण