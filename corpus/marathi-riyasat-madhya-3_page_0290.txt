असून त्याच कारणानें तो वाघोली येथें ३-७-१७५१ रोजीं मरण पावला,
तेव्हां नानासा० समाचारासाठीं वाघोलीस गेला होता. त्याचा मुलगा सटवोजी व
पुतण्या सुभानजी बापासारखेच पराक्रमी असून, सटवोजीनें चुलत भावास पान-
पतावरून लिहिलेलीं पत्रें वाचण्यालायक आहेत ( ६.४०४, ४०६, ४०९ ).
पिलाजी जाधव, शिंदे होळकरांहून जुना व पेशव्यांच्या विरुद्ध पक्षांत कधीं
सामील होणारा नसतां, इतरांच्या मानानें तो मागें कां पडला तें समजत
नाहीं. बाजीरावाची उपलब्ध तसबीर वाघोलीच्या घराण्यांत सांपडलेली आहे.

५. शंभुसिंग जाधव माळेगांवकर.-धनाजीस दोन बायका असून
पहिलीचा मुलगा संताजी, व दुसरीचे मुलगे दोन, चंद्रसेन व शंभुसिंग. संताजीचें
व धनाजीचें पटत नव्हतें म्हणून त्यानें त्यास बोरगांव पाडळी (साताऱ्या नजीक)
वगैरे ठिकाणचें वडिलार्जित उत्पन्न सांभाळण्यासाठीं ठेवून दिलें होतें. संताजी
स्वभावानें तामसी असून स्वतंत्र राहूं इच्छित होता. धनाजीच्या मृत्यूनंतर
शाहूनें हीच व्यवस्था कायम ठेवून चंद्रसेनास सेनापतीचीं वस्त्रें दिलीं; आणि
शंभुसिंगास त्याचे हाताखालीं मुतालिक नेमिलें. चंद्रसेनास कोणत्याही उपायानें
मिळवून घ्यावें अशी शाहूची मोठी इच्छा होती; पण तो उघडपणें शत्रूकडे
गेल्यावर होनोपंत वरेकर, नारोराम मंत्री, जीवनराम सुमंत, आनंदराव
रघुनाथ वगैरे मंडळी आरंभीं चंद्रसेनाकडे होती, त्यांस शाहूनें हळू हळू फोडून
आपल्या बाजूस आणलें; आणि त्या सर्वांस कांहीं नवीन सरंजाम करून दिले.
चंद्रसेनाचें सेनापतिपद काढून तें कांहीं दिवस शाहूनें संताजीस दिलें; [ जाधव
घरा. कै. दळवीकृत ]. तें पुनः त्याजकडून कां काढण्यांत आलें तें समजत नाहीं.
चंद्रसेनाचा भाऊ शंभुसिंग भावाबरोबर निघून गेला होता, त्यास परत आण-
ण्याचा शाहूचा प्रयत्न प्रतिनिधिमार्फत एकसारखा चालू होता. बरेच वर्षे दोघे
भाऊ एक विचारानें चालत होते. परंतु पुढें त्यांजमध्यें वितुष्ट येऊन चंद्रसेन
आपणास कैद करणार असें वर्तमान समजल्यावर शंभुसिंग पळून शाहूकडे
आला. त्या वेळीं शाहूनें त्यास लिहिलेली पत्रें १४ ऑक्टोंबर १७२९ व ५
जानेवारी १७३० चीं शा० रोजनिशींत आहेत [पृ. ९६-१५]. शाहूनें संभाजीवर