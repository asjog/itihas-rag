कळविलें होतें. पण एल्फिन्स्टनर्ने तो हुकूम तूर्त गुप्तच ठेवावा असें हाताखालच्या सर्व
अधिकाऱ्यांस कळविलें. एका अर्थानें या वेळीं इंग्रज फौजांस मराठ्यांचा धावता
वेढाच पडला होता. हा वेढा सोडवून प्रथम बाजीरावावर मात करणें एल्फिन्स्टनाला
जरूर वाटलें. या वेळचीं त्यानें लिहिलेलीं पत्रें शत्रूच्या हातीं पडूं नयेत म्हणून काग-
दांच्या लहान तुकड्यांच्या वळकट्या करून त्या बारीक नळकांड्यांतून ठिकठिकाणीं
पोंचविण्यांत येत असत. धावपळीचें युद्ध कसें चालवायचें हा मोठा पेंच एल्फिन्स्टन यास
पडला होता, म्हणून मन्रोचा सल्ला घेण्याचा बेत त्यानें ठरविला; आणि पत्रानें त्याचा
अभिप्राय मागविला. तो आल्यावर दूरवर विचार करून त्यानें ता. ११-२-१८१८
रोजीं एक लांबलचक जाहीरनामा काढून तो सर्व महाराष्ट्रांत प्रसिद्ध केला. हा जाहीरनामा
अत्यंत महत्त्वाचा असून त्यांत बाजीरावाच्या दुष्ट बुद्धीचें व नालायकीचें माप त्याचे
पदरांत भरपूर घालून इंग्रजांचे उद्देश स्पष्टपणें जाहीर करण्यांत आले. तसेंच त्यांत भावी
सुस्थितीचीं आश्वासनें लोकांस मिळाल्यानें ते लगोलग बाजीरावास सोडून आपापल्या
पुरती व्यवस्था ठरवून घेऊन ठिकाणीं बसले. एल्फिन्स्टनची धूर्तता या जाहीरनाम्यांत
उत्कृष्टपणें व्यक्त होते. बाजीरावास सोडून गेलों तर तो आपला सूड घेईल ही भावना
ह्या जाहीरनाम्यानें लोकांच्या मनांतून पार नाहींशी झाली: आणि त्यास चिकटून
राहण्यांत कल्याण नाहीं अशी त्यांची खात्री झाली. भराभर त्या जाहीरनाम्याच्या
नकला घेऊन लोक वाचूं लागले. त्यांतील आश्वासनांची चर्चा देशांत कैक दिवस
चालू होती. दोन महिन्यांचे आंत जे बाजीरावास सोडून स्वस्थ बसतील
त्यांस त्यांचीं वतनें पूर्ववत् चालविलीं जातील, या अभिवचनामुळे बाजीराव एकदम
उघडा पडला. शिवनीची लढाई आणि सोलापुरावर पानशांचा पाडाव हे दोन प्रकार
यशस्वी होण्याचें कारण हा जाहीरनामा होय. जाहीरनाम्यानंतर १२ दिवसांनीं प्रताप-
सिंह इंग्रजांचे स्वाधीन झाला. आष्टीच्या लढाई पासून बाजीरावाचें राज्य संपलें अशी
लोकांची भावना होऊन जो तो पुढील व्यवस्थेंत आपला स्वार्थ कसा संपादावा या
उद्योगास लागला. बाजीरावाच्या कारभाराचें संपूर्ण हृद्गत एल्फिन्स्टनच्या इतकें
दुसऱ्या कोणींच ओळखिलें नव्हतें. अगोदरच पेशव्यांच्या राज्यांत ब्राह्मण, देवस्थानें
वगैरे बाबतींकडे पुष्कळसा खर्च होत असून बाजीरावाच्या कारभारांत तर ब्राह्मण
संतर्पणापलीकडे दुसरें कांहीं त्यानें केलेंच नव्हतें. तेव्हां धार्मिक बाबती आहेत
तशा आपण पुढें चालवूं असें आश्वासन एल्फिन्स्टनर्ने जाहीरनाम्यानें दिलें, आणि
आष्टीची लढाई झाल्याबरोबर तो स्वतः मुद्दाम ब्राह्मणांचा संतोष करण्यासाठीं