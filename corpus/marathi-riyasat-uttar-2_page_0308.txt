इंग्रजांनी टिपूचा वारंवार पाडाव करून, अल्पावकाशांत बंगलोर घेऊन खुद्द श्रीरंग-
पट्टणावर चाल केली, आणि मराठ्यांच्या फौजा मागेंच रेंगाळत राहिल्या, हैं
पाहून नानाच्या पोटांत धस्स झालें. आपण हजर नाहीं, सबब जिंकलेल्या मुल-
खाचा हिस्सा आपणास इंग्रज देणार नाहींत, अशी धास्ती नानास वाटून
त्यानें परशुरामभाऊ व हरिपंत यांस त्वरा करून इंग्रजांस सामील होण्याविषयीं
पुनः पुनः आग्रहानें लिहिलें. एवढेच नव्हे तर आतां श्रीरंगपट्टण इंग्रजांच्या हातीं
पडन, टिपूचे सर्वच राज्य नाहींसें होणार, असा संभव दिसू लागतांच हरिपंत
वगैरे मराठे सरदार गडबडून गेले. हरिपंताने निजामास गुप्तपणें भेटून त्याच्याशीं
कगर केला होता की, इंग्रज जर टिपूस साफ बुडवू पाहतील, तर आपण दोघांनीं
त्यांस विरोध करून टिपूचा बचाव करावा. असाच प्रकार शेवटीं घडून आला.
सारांश, इंग्रज-मराठ्यांच्या या वेळच्या भिन्न भावनांची जाणीव अवश्य
लक्षांत ठेविली पाहिजे. इंग्रजांच्या मदतीनें टिपूचा पाडाव करणें आपल्या राज्यास
अपायकारक होय, असें समजून नाना इंग्रजांस सामील न होतां, तटस्थ राहता
तर युद्धाचा डाव मराठ्यांच्या हातांत राहिला असता. टिपू व इंग्रज यांस पर-
भारें लढूं देऊन, प्रसंग पडेल त्याप्रमाणें पुढें डाव टाकणें हेंच या मोहिमेंत पुणे-
करांचे कर्तव्य होतें असें वाटल्याशिवाय राहत नाहीं. कॉर्नवालिसनेंच नानावर
मात केली, हैं उघड आहे.
मराठ्यांस मिळवून घेण्याच्या वाटाघाटीसाठीं मॅलेट वारंवार पुण्याहून मुंबईस
जान होता. म. १७८८ च्या एप्रिलांत नानाचा वकील रघुनाथ रणछोड मुंबईहून
त्यास लिहितो, 'मॅलेटचे व सरकारचे मसलतीचे बोलणें लागलें असें ऐकिलें.'
म्हणजे टिपूवरील स्वारीच्या दोस्तीचा तह जून १७९० त झाला, त्याची वाटाघाट
पूर्वी दोन वर्षापासून चालली होती, हें उघड आहे. ता. १२-१०-१७८८ च्या
पत्रांत तोच वकील लिहितोः' ' मॅलेट येथे आले आहेत. आज दहा रोज जाले.
गव्हर्नरच्या त्याच्या तीन चार भेटी जाल्या. आणखी पांचसहा रोजांनी परत
पुण्यास जातील. मसलतीचा भाव बारकाईनें शोध घेतां कर्नाटकेवर लक्ष आहे.
फरासीसांचा व इंग्रजांचा सलूख चालतो. पण इंग्रज त्यांचा विश्वास काडीमात्र
धरीत नाहीं. विलायतेंत आपला सलूख दाखवून परभार मुंबईवर घाला घालावा
हैं लक्ष फरासीसांचें आहे. टिपूचा व इंग्रजांचा बेबनाव जाल्यावर फरासीस टिपूचें