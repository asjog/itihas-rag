किंवा शब्दांचे कीस काढून वितंडवाद वाढविण्यांत तो कमाल करी, परंतु मनांतली
अढी सोडीत नसे. पैसा हातचा सुटत नसे, तरी पण नानाप्रकारच्या लोकांस
आपल्या अगदीं भजनीं ठेवून त्यांजपासून त्यानें कामें घेतलीं. त्याच्या सहाय्यक
मंडळींत निदान पन्नास तरी नांवें अशीं सांपडतात कीं, ते त्याचे हुकूम उठविण्यांत
मोठी धन्यता मानीत. राणेखान, अंबजी इंगळे, खंडेराव हरि, बाळाराव गोविंद,
रामजी पाटील वगैरे किती तरी एकनिष्ठ सेवक त्याजपाशीं तत्पर असल्यामुळेच
त्याची एवढी बडेजाव झाली. भिन्न प्रकृतींच्या माणसांस सांभाळून कामें घेणें हैं
महादजीचें चातुर्य फारच थोड्यांत दिसून येतें. एकदां नोकरींत घेतलेले इसम
त्यानें सहसा बदलले नाहींत, किंवा आपणास चरितार्थाची अडचण आहे अशी
त्याच्या माणसांची तक्रारही कोठें नमूद नाहीं. तथापि थोरल्या माधवराव पेशव्याची
तडफ, सत्यनिष्ठा किंवा स्पष्टवक्तेपणा हे गुण महादजींत नव्हते. पुष्कळदां त्याची
दृष्टि आकुंचित व स्वार्थी दिसे. मनांतलें कधीं बाहेर स्पष्ट दिसत नसे. पुष्कळदां
अशा धरसोडीच्या वर्तनाने काम करणाऱ्यांची त्रेधा उडे. पण त्याच्या मनांतला
निश्चय बाहेर पडत नसे. एकंदरींत अस्सल मगठ्याचें प्रखर पाणी महादजीच्या
ठिकाणीं भरपूर होतें.
महादजीचे खालील उद्गार केवळ त्याचीं ब्रीद वाक्यें असून त्याच्या कार्य-
निष्ठेचा साक्ष पटवितात. 'आम्ही जे करितों, तें श्रीमंतांनिमित्तच करितों.
आमच्या वडिलांची तरी बिशाद काय होती प्रथम राणोजी बावांस खिजमद-
गारी सांगितली. नंतर कृपा करून पागा दिली, तेथून वाढवीत या पदवीस
आणिलें, की आम्हीं बादशहाची स्थापना केली. आतां आम्हीं बादशाही पदांची
इच्छा कां करावी ? द्रव्यसंचय व लौकिकाचा अभिलाष धरावा तर श्रीमंतांचे
कृनेंकरून आम्हांस उणें काय आहे ! लौकिक तो आहेच. पैका म्हणावा तर
मुलूख उजाड यांत मिळणें काय ! खर्च चालण्याचेंच संकट, आणि संचय तरी
किमर्थ करणें. आमचे जन्माचे सार्थक श्रीमंतांचे कृपेंकरून जालें. अवशिष्ट
कालही जाईल. द्रव्यसंचयाचा हव्यास कोणानिमित्त करावा ? पोटींपाठींही कोणी
नाहीं. जे करणें तें श्रीमंतांची सेवा करावी या बुद्धीनेंच करतों. श्रीमंतांचें
भोक्तृत्व तितकें आमचें उर्वरित.' 'आम्ही इंद्रसेनाचे भरवशावर इष्टिनाचे
प्रामाणिकतेचें लिहीत गेलों. त्यांनीं मात्रागमन केलें. आम्हांस कलंक लाविला.
ही गोष्टी जाली ती कुबुद्धीनें जाली नाहीं. मनसबा चुकत असल्यास सर्व
