एकाच्या हातीं व लगाम दुसऱ्याच्या, अशानें सरकारचाकरी व सरदारीचें स्वरूप
कसें होईल ! दों हातीं कारभारामुळे दुःखाचे अनुभव कसे येतात ते पाटील -
बावांनीं अनुभविलेच आहेत. पैका मधच्या मधे जातो. सरकारचाकरी नाहीं,
मसलत नाहीं, सरकारचा ऐवज येणें त्यास ठिकाण नाहीं. या दुहीनें सरकारकाम
नासतें व दौलत पेंचांत येते. सबब चांगलें सांगत असतां बाई न ऐकेल, तर
याचा बंदोबस्त सरकारांतून करावा लागेल."

हें ऐकून महादजीनें जबाब कळविला तो असाः - " नाना समजत असतील
कीं, चिंता काय, पांच हजार फौज महेश्वरी पाठवून बाईचा बंदोबस्त करूं,
त्यास तुम्ही सारे शहाणेच आहां, पण बाई साऱ्यांपेक्षां अधिक शहाणी आहे.
अशा गोष्टी घडतील हैं समजून तिनेंही तयारी केली असेल. तिच्या हातांत
मातबर जागा आहेत. संशय तिला समजला तर मग ती कोणासच बधावयाची
नाहीं. पैका व बुद्धि दोन्ही तिजमध्यें मजबूद आहेत. बाईस पाटिलबाबा शिक-
वून खेळ करवितात हा नानांचा भ्रम आहे. अशा व्यंगोक्तीनें लिहिणें ठीक
नाहीं. येणेकरून दौलतीचा नाश होईल. मग सर्वांचे डोळे उघडतील. बाई
दुसऱ्याचे हातानें घांस घेत नाहीं. शत्रु छातीवर आहेत याचा विचार नानांनीं
पाहवा.

यावरून दिसून येईल कीं, होळकरशाहीचा कारभार सर्व बाई करीत होती,
आणि तुकोजी बाहेर मोहिमेवर राहून चाकरी करी. तुकोजी शूर परंतु भोळा,
विकारवश व परप्रत्ययनेयबुद्धि होता. तसाच तो मद्यपि व विषयलंपट असून
त्याचे पुत्रही त्याच्याच सारखे निपजले. त्याचा मुलगा मल्हारराव यानें अहल्या-
बाईस त्राहि त्राहि करून सोडलें. एक वेळ त्यास खुशालगडामध्ये कैदेत टाक-
ण्याचा सुद्धां प्रसंग तिला आला. त्यामुळे महत्त्वाचीं राजकारणें थकलीं. सैन्यांत
बंडाळी झाली. देणेंदारांची धरणीं दारांतून उठेनात. तेव्हां होळकरांची सरदारी
नामशेष होण्याचा प्रसंग आला. नारो गणेश शौचे, भोरजवळच्या रांझेगांवचा
राहणारा, तुकोजीचा कारभारी होता. तो मल्हाररावाजवळ वागलेला अनुभवी
होता, म्हणून त्यासच प्रथम अहल्याबाईनें आपल्याजवळ कारभारास घेतलें.
पुढे त्यास तुकोजीनें आपल्या जवळ आणिलें. तो धनलोभी आणि मत्सरी अस-
ल्यामुळे त्यानें तुकोजीला भर देऊन बाईशीं त्याचें वितुष्ट पाडिलें. सन १७६८
पासून १७७८ पावेतों तुकोजीच्या सर्व स्वाऱ्यांत तो लष्करी हालचाली करीत
