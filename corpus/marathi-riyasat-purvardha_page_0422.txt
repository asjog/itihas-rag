बाराप्त तोच देत होता, आणि त्याची पुरी खोड मोडल्याशिवाय विजापुर-
करांपासून आपण निर्भय होणार नाहीं, है शिवाजी ओळखून होता.
या संबंधीं शिवाजीचा उद्देश मागे पृ. ३७९ बर आला आहे.
म्हणून प्रतापरावाचे करणें शिवाजीस न आवडून त्यानें त्यास ठपका देऊन
' विजापुरकरांची पूर्ण खोड मोडल्याशिवाय आम्हांस तोंड दाखवू नये'
असा खरमरीत निरोप पाठविला. शिवाजीच्या बोलण्याची सत्यता लगेच
कळून आली. प्रतापराव दूर गेला असें पहातांच, बुहलोलखान आपलें वचन
मोडून, परत फिरून शिवाजीचे मुलखास उपद्रव करूं लागला. त्याबरोबर
प्रतापराव त्वेषानें त्याजवर चालून आला; आणि रागारागानें आपली
व्यवस्था बरोबर न करितां त्याने शत्रूवर एकदम चाल केली. तो इला
लागू न पडतां तो व त्याचे कांहीं निवडक लोक रणांगणी पडले. तेव्हां
त्याच्या लोकांची विजापुरच्या फौजेने दाणादाण केली. पण सुदैवाने
इंसाजी मोहिते नांवाचा एक मराठा सरदार त्याच प्रांती कांही अंतरावर
कामगिरीवर होता, त्यास प्रतापराव पडल्याची खबर लागतांच तो मोठ्या
वेगानें बु‌लोलखानावर चालून आला. त्यामुळे प्रतापरावाच्या पळणाऱ्या
लोकांस धीर येऊन, सर्वानी मिळून निकराचा हल्ला करतांच विजापुरचें
सैन्य पराभव पावून विजापुरकडे पळून गेले. ही लढाई स. १६७४ च्या
फेब्रुवारींत 'जेसरी येथे झाली. तीत संताजी घोरपडे व धनाजी जाधव
या दोन तरुण मराठे सरदारांनी चांगला पराक्रम केला. या दोन सरदा-
रांचीं नांवे पुढील इतिहासांत अजरामर झाली आहेत.
येणेप्रमाणे विजापुरच्या फौजेचा नाश झाला. शिवाजीस सर्व खबर
कळली. प्रतापराव पडल्याबद्दल त्यास अत्यंत दुःख झालें. आजपर्यंत
राज्यस्थापनेचे शिवाजीचे पराक्रम प्रतापराव व तानाजी मालुसरे यांच्या
बळावर घडले असल्यामुळे, थोडक्याच अवधींत हे दोघेही शूरर्वार आप-
णास सोडून गेलेले पाहून शिवाजी फार कष्टी झाला. प्रतापरावाची मुलगी
जानकीबाई ही त्यानें आपला मुलगा राजाराम याच्याशी तिचे लग्न केलें.
लग्नप्रसंगी दिल्लीकडील पुष्कळ ब्राह्मण बोलाविले; आणि त्यांस इतक्या
भरपूर दक्षणा दिल्या कीं, दिल्लीकडच्या प्रदेशांत असा प्रकार कोणासही
ठाऊक नव्हता. (तारिखी- शिवाजी). हीच राजारामाची पहिली बायको.
