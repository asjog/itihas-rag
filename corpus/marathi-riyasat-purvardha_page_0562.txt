ह्या गोष्टी पाहून सोयराबाईच्या पक्षांतील बहुतेक लोक संभाजीकडे आले. रायगड किल्ल्याचे खाली पाचाड येथे असलेल्या मालसांवताचे लोकही त्यास मिळाले. फितवा झाल्यामुळे किल्ल्यावरील दरवाज्याची दिंडीही कोणीं लाविली नाहीं. तेव्हां संभाजीचा किल्ल्यांत प्रवेश सहज झाला, (आषाढ शु. २). तेथे गेल्याबरोबर मोरोपंत, आण्णाजी दत्तो, इत्यादि मंडळीचे घरीं जप्ति पाठवून त्यांस व राजारामास कैद केले; आणि मालसावंत वगैरे पंधरा असामीस एकदम ठार मारिलें, लगेच सोयराबाईंकडे जाऊन, 'तुम्हीं राज्यलोभास्तव महाराजांस विषप्रयोग करून मारिलें, ' असा आरोपशब्द बोलून, भिंतीच्या कोनाड्यांत चिनून टाकिलें. तेथे अन्नपाणी न मिळून तिसरे दिवशी तिचा प्राण गेला. नंतर राजारामाकडून तिची क्रिया करविली. आणखी सुमारें दोनशें मोठमोठ्या सरदारांस जबरदस्त शिक्षा केल्या. ह्या क्रूर आचरणानें संभाजीविषयी जी थोडीशी पूज्यबुद्धि लोकांचे मनांत उत्पन्न झाली होती, ती सर्व नाहीशी झाली. सोयराबाईंचे आप्त शिर्के सरदार त्याचे शत्रु बनले. मोरोपंतास कैद करून बेडी घातली, घर छुटलें. मोरोपंताचें पद बहिरोपंत उधो योगदेव याजला सांगितले. शिक्का त्यांचा चालला. संभाजीराजे यास राज्याभिषेक झाला, तेव्हां बेडी तोडिली. मोरोपंत घरींच होते. (भा. इ. सं. १८३४-ले ६०). संभाजीनें नागपंचमीचे दिवशीं, म्हणजे शिवाजीचे मृत्यूनंतर साडेतीन महिन्यांनीं, सिंहासनारोहण करून, मात्र शु० दशमीस म्हणजे सन १६८१ च्या फेब्रुवारींत यथाविधि राज्याभिषेक करून घेतला, आणि प्रधानमंडळाकडे पूर्ववत् कार्मे चालू केली. परंतु ती कार्मे त्या लोकांकडून प्रत्यक्ष न घेतां, त्यांच्या मुतालिकांकडून घेण्याचा त्यानें क्रम चालविला.

संभाजीनें सोयराबाईवर भर्तृहत्येचा आरोप कोणत्या आधारानें केला, हैं समजत नाहीं. प्रभुरत्नमालाकारानें हा आरोप शाबीद धरला आहे. या ठिकाणीं एक गोष्ट उघड दिसते, कीं चिटणीस बाळाजी आवजी सोयराबा ईच्या विरुद्ध खटपट करीत होता. तथापि संभाजी पन्हाळ्यास असल्यामुळे सोयराबाईच्या कटाविरुद्ध उघड खटपट करण्यास त्यास शक्ति नव्हती. तेव्हां संभाजी येऊन पोचेपर्यंत तो कशी तरी वेळ मारून नेत होता. शिवाय रायगडावरील हकीकत अंतस्थ रीतीनें त्याने संभाजीस कळविली
