करून दोन दिवस फुकट घालविले. आंगऱ्यांचीं नहाजें सुवर्णदुर्गास पोचल्याचे कळले, तेव्हां पेशव्यांचीं कांहीं जहाजे घेऊन आंगऱ्यावर हल्ला करण्याचा मी बेत केला, तो पेशव्यांस पसंत पडला नाहीं. आमच्या व पेशव्यांच्या आरमारांची फाटाफूट होणें पेशव्यास पसंत नसे. २९ तारखेला आंगऱ्यांचा व आमचा सामना होऊन तोफांची सरबत्ती सुरू झाली. आंगरे पळू लागले. त्यांचा आम्हीं तीन वाजेपावेतों पाठलाग केला. पाठलाग करीत आम्हीं जयगड पावेतों आलों; परंतु आंगन्यांचीं जहाजे आमच्या तावडीतून निसटलीं, पेशव्यांच्या जहाजांनी काहींएक पराक्रम केला नाहीं. वास्तविक पाहतां आंगऱ्यांचेंच लोक हरएक कामांत मोठे कुशल होते. मागे रामाजीपंत एकटा आहे, असें पाहून मी आंगऱ्यांचा पाठलाग सोडून शुसऱ्या दिवशीं सुगर्णदुर्गास परत आलो. मी येण्यापूर्वीच रामाजीपंतानें कांहीं लोक व एक तोफ किनाऱ्यावर उतरवून लढाईचा पोरखेळ चालविला होता. ता. २ एप्रिल रोजी मीं सुवर्णदुर्गावर मारा सुरू केला. पेशव्यांचीं नहाजे निलाजरेपणाने आमची मजा पाहत उभीं होतीं. कितीदां सांगितले तरी ती पुढे येऊन आम्हांस मदत करीनात. तेव्हां त्यांच्या मदतीची आधा सोडून मी एकट्यानेंच हल्ल्याचे काम चालू केलें. रात्री वादळ सुरू झालें. तेव्हां आम्हीं जरा बंदराच्या बाहेर आलो असतां रामाजीपंतानें मजकडे येऊन अशी बातमी सांगितली, की किल्ल्याचा किल्लेदार व आठ माणसे ठार झाली असून, आतां तीनों पेक्षां जास्त लोक किल्ल्यांत नाहींत. मी उत्तर दिले, असे आहे तर एकहजार लोक मजबरोबर द्या; म्हणजे गलबतांवरील तोफांच्या आश्रयाने मी ते लोक घेऊन जमिनीवर उतरतो, आणि एकदम हला करून किल्ला काबीज करतो. हा बेत रामाजीपंतास पसंत पडला नाहीं. हाताखालचे लोक त्याचा हुकूम पाळतात, असें मला वाटत नाहीं. सर्व लोक त्यास हरएक बाबतीत अडवीत असावेत असे दिसते. एकंदर युद्धांत पेशव्यांच्या आरमारानें पन्नास सुद्धां गोळे टाकले नसतील. एवढ्याच कारणामुळे हे काम अर्धे टाकून यावें, असे मला वाट
