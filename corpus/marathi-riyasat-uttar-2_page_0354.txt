या बाईचा जन्म सन १७५१ त झाला. तिच्या बापाचें नांव लुतुफ-अली-
खान. तो मिरत प्रांतांत राहत असे. ती सहा वर्षांची असतांना तिचा बाप मरण
पावला, आणि ती आपल्या आईबरोबर दिल्लीस आली. तेथें सनरूची व तिची
गांठ पडून, तिच्या अप्रतीम सौंदर्यानें मोहित होऊन त्यानें तिच्याशीं लग्न केलें.
तेव्हांपासून तो सर्वस्वीं बायकोच्या तंत्रानेंच वागूं लागला; आणि त्याच्या हया-
तींतच ती हाताखालील पथकाची सर्व व्यवस्था स्वतःच पाहूं लागली. तिला मूल
झालें नाहीं. समरू मरण पावल्यावर बादशहानें तिच्याच नांवानें सर्वं नवऱ्याची
जहागीर करून दिली. ती शूर व निश्चयी असून बादशहाची नोकरी तिनें अखेर-
पर्यंत इमानानें बजाविली. त्यासाठीं पोलि नांवाचा एक जर्मन सैनिक तिनें
आपल्या हाताखालीं घेतला. त्याशिवाय दुसरेही युरोपियन सैनिक तिच्या हाता-
खालीं होते. त्यांच्या आग्रहास्तव सन १७८१ त तिनें आग्रा येथें क्रिस्ती
धर्माची दीक्षा घेतली.

याच सुमारास वर सांगितलेला जॉर्ज टॉमस हा आयरिश नाविक हिंदुस्थानांत
येऊन फिरत फिरत स. १७८७ त दिल्लीस आला. त्यास या बेगमनें आपल्या नोक-
रींत घेतलें. त्याच्या सहाय्यानें तिनें आपल्या पथकाची व्यवस्था फारच सुधारली.
टॉमसच्या हुशारीनें तिच्या फौजेस अनेक लढायांत जय येऊन तिची वाहवा झाली,
आणि कांहीं वेळ बादशहाच्या शत्रूस तिचा मोठा वचक बसला. स. १७८५
पासून महादजी शिंदे दिल्लीस येऊन बादशहाची व्यवस्था लावू लागला. त्यानें
बेगम समरूचें सहाय्य घेतलें; आणि तिनेंही कित्येक प्रसंगीं चांगली कामगिरी
बजाविल्यावरून बादशहानें तिला 'शेबुन्निसा बेगम' अशी पदवी दिली. कित्येक
कागदांत याच नांवानें ती प्रसिद्ध आहे. स. १७८८ च्या पावसाळ्यांत गुलाम
कादरानें बादशहाचे हाल केले त्या वेळीं ती बाहेर दूरच्या कामगिरीवर होती,
नाहीं तर तिनें बादशहाचा बचाव केला असता. ही बेगम व तिचा नवरा यांनीं
बादशहास बजाविलें होतें कीं, 'तुम्हीं इंग्रजांची मदत न घ्याल तरच आम्ही तुमची
नोकरी करूं.' या अटीमुळेच स. १७८४ त व पुढें बादशहानें इंग्रजांची मदत
न स्वीकारतां, महादजीचीच स्वीकारली, हें ध्यानांत ठेवणें जरूर आहे.

इकडे बेगम समरू पथक बाळगून सारधाना येथे राहत असे. लेव्हासो नांवाच्या
एका फ्रेंच सरदारास स. १७९० च्या सुमारास तिनें आपल्या नोकरींत ठेविलें.
तेव्हांपासून त्या दोघांचे प्रेम जडन बेगमेनें त्याच्याशीं गुप्तपणें पुनर्विवाह लाविला
