स्वभावरहस्य दिसून येते; आणि इलींच्या मराठी राष्ट्राचा विकास कसकसा होत गेला, हेंही त्यावरून समजतें. सत्रय ह्या बाबतींची थोडीशी ठिकठिकाणीं उपलब्ध असलेली सामान्य माहिती आरंभीं सांगणें जरूर आहे.
मराठ्यांची व त्यांच्या प्राचीन इतिहासाची माहिती अद्यापि संपूर्ण व संगतवार एकत्र केलेली आढळत नाहीं. ती अनेक ग्रंथांतून व निबंधां-तून हुडकून काढावी लागते. विद्वद्वर्य डॉ० सर भांडारकर ह्यांनी 'दक्षि-णचा प्राचीन इतिहास' अत्यंत परिश्रमपूर्वक लिहिला आहे, तोच या माहितीचा मुख्य आधार होय. त्यांशिवाय दुसरेही कित्येक विद्वान् गृहस्थ प्राचीन ग्रंथ, शिलालेख, नाणीं, ताम्रपट इत्यादि साधनांनीं महाराष्ट्राची प्राक्कालीन माहिती प्रसिद्ध करीत आहेत. अर्थात् ह्या विष-याची चर्चा सुरू असून त्यास अद्यापि निश्चित स्वरूप आलेले नाहीं, ही गोष्ट ह्या पूर्वपीठिकेसंबंधानें लक्षांत ठेविली पाहिजे.
२. महाराष्ट्राचा उगम. — 'महाराष्ट्र' हा शब्द सरासरीनें इसवी-सनाच्या आरंभापासून प्रचारांत आहे. हिंदुस्थानच्या ह्या दक्षिणेकडील भागांस पुराणकारांनी व ग्रीक लोकांनी 'दक्षिणापथ' असें म्हटले आहे. चिनी प्रवासी फाहियान पांचव्या शतकांत इकडे आला. त्याने ह्या भागा-संबंधानें 'दक्षिण' हा शब्द वापरिला आहे. दुसऱ्या कित्येकांनी या देशास 'दंडकारण्य' अशी संज्ञा दिलेली आढळते. 'दंडकारण्ये देशे, गोदावर्याः दक्षिणे तीरे, कृष्णावेण्ययोः उत्तरे तीरे', असे शब्द आपल्या नित्यनैमित्तिक कर्माच्या संकल्पांत वापरण्यांत येतात. रामायण महाभारतांत 'महाराष्ट्र' हा शब्द आढळत नाहीं. विदर्भदेश, दण्डकदेश, वेणातीर-देश, करहाटक वगैरे कित्येक नांवांचा उल्लेख महाभारतांत आहे, ते प्रांत हल्लींच्या महाराष्ट्रापैकींच होत. महाराष्ट्राची व्याप्ति उत्तरेस विंध्याद्री-पासून दक्षिणेस कृष्णानदीपावेतों असून, तीच मराठी भाषेचीहि व्याप्ति आहे.
महाराष्ट्र शब्दाची व्युत्पत्ति रा. राजवाडे यांनी दिली आहे, ती अशी:-'राजाचे राज्य ज्या देशावर चालतें तें राष्ट्र (उणादिसूत्र ६०८). अशा देशांत पिढ्यानुपिढ्या भक्तिपूर्वक राहणारा तो राष्ट्रीय. राष्ट्रांत कोणताही अधिकार जो बजावतो तो राष्ट्रिक, भृगुसंहितेंत हा शब्द येतो. अशो-काच्या शिलालेखांत रास्तिक, रास्टिक, असा शब्द येतो, तो राष्ट्रिक ला शब्दाचा अपभ्रंश आहे. दंडकारण्यांत आर्यानी बसती केल्यावर,