फुलगांवास राहिली. तेथेंच बाजीरावानें मोर दीक्षित याचे कन्येचें लग्न केलें. त्रिंबकजी
तेथे येऊन श्रीमंतास चोरून भेटू लागला. त्यानें पेंढारी स्वार बरोबर घेऊन कोंकणांतील
गांव लुटले. बहुत खराबी केली.' त्रिंबकजीस बाजीरावानें हस्तें परहस्तें पैसा व मदत
पोंचविली. हा प्रकार चालू असतां आपणांस त्यांतलें कांहीं एक माहीत नाहीं अला
बह्मणा बाजीरावानें चालविला; आणि ता. २४ फेब्रुवारी पावेतों यांत बाजीरावाचे
कपट असेल असें एल्फिन्स्टनचे सुद्धां मनांत आलें नाहीं. त्या तारखेस कांहीं कामद
रेसिडेंटाचे हातांत पडले, त्यावरून बाजीरावाची कपटनीति एल्फिन्स्टनचे प्रत्ययास
आली. त्या संबंधानें मार्च महिन्यांत बाजीराव व एल्फिन्स्टन यांजमध्यें घासाघीस सुरू
झाली. बाजीराव म्हणाला, "त्रिंवकजीनें बंडावा उभारला असेल तर मी फौजा पाठवून
त्याचा बंदोबस्त करितों." एल्फिन्स्टन म्हणाला, "त्या कामी तुमच्या फौजा नकोत,
आम्हीच फौज पाठवून त्यास पकडूं. त्रिंबकजीचे नातेवाईक व अनुयायी उघडपणें
वावरत आहेत त्यांस तेवढें पकडून तुम्ही कैदेत ठेवा म्हणजे झालें. त्यांजला तुमची
आंतून फूस आहे ती बंद करा. खुद्द तुम्ही फौजा जमवून जी लष्करी तयारी चालावली
आहे तीही बंद करा." एल्फिन्स्टनचें हें म्हणणें ऐकून बाजीरावानें अत्यंत कांगावा
केला. 'मा इंग्रज सरकारची मनधरणी करण्यांत इतका तत्पर असतां मजवर हें
नसतें कुभांड उगाच रचण्यांत येत आहे,' अशी त्यानें बतावणी केली, आणि रोसडें-
टाची खात्री करण्याकरितां त्रिंबकजीच्या कुटुंबास अटक केल्याचा देखावा केला.
तथापि खानदेशांत वगैरे सर्व ठिकाणीं त्यानें जारीने फौजेची तयारी चालविली होती. ता.
१५ मार्च रोजीं एल्फिन्स्टननें कर्नल स्मिथची फौज पुण्यास बोलाविली; वता. २१ मार्च
रोजीं ग० ज० ला खलिता लिहून बाजीरावाशीं आतां सलोखा ठेवणें बिलकूल शक्य
नाहीं असें कळवून, त्या संबंधांत विशिष्ट हुकूम मागविले; आणि इकडे बाजीरावालाही
त्यासंबंधानें त्याने चांगली समज दिली. तरी बाजीरावानें युद्धाची तयारी झपाठ्यानें
चालावली, आपलें सर्व जडजवाहीर रायगडावर पाठविलें, पुण्याच्या कारखान्यांतील
तोफा ओढण्याकरितां बैल वगैरे जमा केले. ता. १ एप्रिल रोजीं एल्फिन्स्टनचें बाजी-
रावास झणझणीत पत्र आले, त्यांत आम्ही तुमचेवर एकदम युद्ध सुरू करितों, असा
धाक घातलेला होता. कर्नल फोर्डच्या मार्फत बाजीरावाची समजूत घालण्याचा
एल्फिन्स्टननें प्रयत्न करून त्रिंबकजीस पकडून आमचे स्वाधीन करा अशी मागणी
केली; आणि जिकडे जिकडे बंडावे ऐकू येत होते तिकडे इंग्रज फौजांच्या अनेक
ढोळ्या ठिकठिकाणीं रवाना केल्या. ता. ६ मे रोजी एल्फिन्स्टनने बाजीरावाचे खास