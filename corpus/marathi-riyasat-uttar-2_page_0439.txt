आला आहे त्याप्रमाणें कागद लिहीत जावा. बोलत जावें. श्रीमंतांचें व
यांचें पहिले क्रमाप्रमाणें सुरळीत चालावें.' मी उत्तर दिलें जे, हे क्रम चालवि-
ण्याचा अखत्यार पाटीलबावांकडे आहे. पहिले मजला सांगत आले त्याअन्वयें
मीं वर्तणूक करीत होतों. आतांही करितों. आज नवें भाषण हें काय ? क्रमास
प्रतिबंध तुम्हांकडून जाला किंवा श्रीमंतांकडून अगर मजकडून कोणाकडून आहे,
याचा विचार तुम्हींच करावा. श्रीमंतांचीं पत्रें निरंतर येतच होतीं. बारा महिने
जाले, पत्रें त्यांचीं बावांचे नांवें, माझे नांवें यथानुक्रमें दर रवानगीस येत गेलीं,
त्यांचे जाबच तुम्ही देत नाहींत. धन्याचे तुमचे संबंध फक्त स्नेहाचे नाहींत,
दौलत चालविण्याचे राजकारणाचे आहेत. राजकारणी पत्रांचे जबाब बारा महिने
देत नाहींत. तेथें तुमचे उत्तराची प्रतीक्षा राहते. तुमचे विद्यमानचीं राजकारणें,
त्यांचीं उत्तरें तुम्हीं द्या ना. मग त्यांनीं कोणत्या आधारानें पुढें क्रम चाल-
वावा ! तुमचीं उत्तरें जात नाहींत, यावरून रुसून तुमची उपेक्षासी दिसली, त्यामुळे
तेही पत्रें लिहीत नसतील. सरकारचीं कामें तुम्हांकडून होणें. महाल सरकारचे
तुम्ही दाबले. याखेरीज पैकाही सरकारचा देणें. इत्यादींचे जाबसाल तुम्हांकडून
होत नाहींत. बादशाही खिलत तुम्हां रवाना केला, ते समयीं श्रीमंतांचें पत्र याच
मजकुराचें मजला आलें होतें, तें मी तुम्हांस दाखवून स्पष्ट सांगितलें कीं, पदाचें
दस्कतच पातशहाचें श्रीमंतांचे नांवें नसतां, खिलत पाठविलात तो कशाचा
म्हणून श्रीमंतांनीं घ्यावा ? त्याचा दूरारोप मजवरच केला, कीं यानेंच दरम्यान
खूळ केलें. हा विचार पहिलाच बोलत असतां ऐकिलें नाहीं यास काय करावें ! हें
ऐकून उभयतांही बोलले कीं, पत्रांचे जाब देतों. कामेंकाजें अटकलीं असतील तीं
व खेडींपाडीं सोडून देतों. आतां पूर्वीप्रमाणें मार्ग चालू देणें. मीं उत्तर केलें कीं,
तुम्ही दौलता करितां, सूक्तअसूक्त, वाजवीगैरवाजवी, विचारविवेक जाणतां;
व मीही वरचेवर दुखवून बोलत असतां ऐकत नाहींत, चित्तास येतें तें करितां.
येणेंकरून दरबारीं शब्द मजला लागतो. त्यांतून सुटका माझी होत नाहीं,
फजीत पावतें, म्हणून तुम्हांशीं सख्त बोलतों, त्याचा उलट विषाद मानितां.
आपणास शब्द कशांत लागतो याचा विचार न करून चित्तास आलें तसें पाऊल
टाकितां. या वर्तणुकेवरून मी खावंदांचा शब्द सोशीत आलों. मी चाकर आहें.
धन्याची इतराजी जाल्यावर पारपत्यास विलंब काय आहे ? आजवर जालें तें
जालें. याउपर माझी हिंमत पुरत नाहीं. त्यावर उभयतां म्हणाले, इकडील