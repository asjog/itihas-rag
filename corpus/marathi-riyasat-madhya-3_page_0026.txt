मेथाल इत्थंभूत बातमी कळवीत असत. रजपूत राज्यांतही मराठ्यांनी इतउत्तर
उघड प्रवेश केला याचें कारणही हा करार होय. ह्या महत्वाच्या कागदाची
मिति उपलब्ध नाहीं. तो केव्हां तरी स. १७५० त झालेला दिसतो. करार
झाल्यानंतर त्याची उस्तवारी करण्याम पेशव्यास एकवार उत्तरेत जातां आलें
असतें तर त्याचे पुढील परिणाम कदाचित् निराळे झाले असते. पेशवा सातारचे
भानगडीत गुंतून राहिला; शिंदे होळकरांत वितुष्ट पडलें; हिंगणे, अंताजी
माणकेश्वर इत्यादि दुसऱ्या मंडळींचा बेबनाव झाला; 'कोणी तरी खासा इकडे
एकवार येऊन व्यवस्था लावा,' असें सरदार लोक पेशव्यास लिहीत असतां,
रघुनाथरावाशिवाय दुसरा कोणी कर्तबगार इसम तिकडे गेला नाहीं, त्यामुळे
अब्दाली व मराठे यांची चुरस वाढत जाऊन पानपतचा प्रसंग पुढें उद्भवला,
त्याचें बीज वरील करार होय.

३. रोहिल्यांचा पाडाव, फर्रुखाबादची लढाई. - (२०-३-१७५१).
वरील करारा अन्वयें शिंदे होळकरांनी रोहिल्यांवर स्वारी सुरू केली. जुलई
महिन्यांत (१७५०) ते दक्षिणेतून निघाले. नोव्हेंबरांत होळकर अडाण्यास
व जयापा कोठ्यास पोंचले. (६-२१३). सखाराम बापू व गोविंदपंद बुंदेले
त्यांजबरोबर होते. २८-९-५० च्या पत्रांत होळकर लिहितो. 'गंगापार
होऊन पठाणास तंबी पोहोंचावयाचा विचार करून पुलाची ततूद करवीत असों.'
(६-२०६). ही तयारी करण्यांत चारदोन महिने गेले. फेब्रुवारी १७५१ त
' मल्हारजी यमुनेपार होऊन, सांप्रत विचार पठाणांशी युद्ध प्रसंग करण्याचा
आहे. (३०३७५ A). मराठ्यांची फौज अंतर्वेदांत उतरली ही गोष्ट
दरबारांत पुष्कळांस आवडली नाहीं. ( ६-२०७) रोहिल्यांनी अब्दाली-
कडे संधान करून त्याजकडून पंजाबावर स्वारी करविली. तेथील सुभेदार
मीरमंनूनें बादशहाकडे मदत मागितली. परंतु सफदरजंगानें मदत पाठविली.
नाहीं. बादशहा तर चैनींत निमग्न होता. २.३.१७५१ रोजी अब्दालीनें