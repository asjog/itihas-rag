हे कागद कालानुक्रमानेंच वाचले पाहिजेत. के. ७९ हा नानासाहेब स्वारींत असतां त्यास सदाशिवरावाने लिहिलेले पत्र आहे.' नानासाहेब स. १७४५ त भेल्याचे स्वारीत होता. त्यानंतर दोन तीन वर्षे त्यानें स्वारी केलेली नाहीं. या पत्रांत सदाशिवराव लिहितो, 'बाबूजी नाइकास रा. स्वामींनीं कर्नाटकचा मामला मुकासा सांगून गौरव केला. आबाजी नाईक स्वामीच्या दर्शनास गेले होते, त्यांस ५ जमादिलावलीं [ २६ मे १७४५ ] बहुमान देऊन आबूराव किताब देऊन निरोप दिल्हा.' यासंबंधानें था. म. चे बखरींतील हकीकत विस्तृत व विश्वसनीय दिसते ती अधी. 'येसाजी व कुसाजी भोसले हे सरकारचे लेकावळे यांत शिरोळ बगैरे सुभा सांगितला; आणि पुढे बाबूजी नाईक याजकडे कर्नाटक सुभा, त्यांत त्रिचनापल्ली व श्रीरंगपट्टण हुजूर ठेविलें ते खेरीजकरून, आदबानी वगैरे सारे महाल कर्नाटकचे, त्यांत निंमे बाबूजीनाईक, व येसाजी कुसाजी भोसले निंमेंत, शिबंदी (महाल मजकूर) खर्च, व निंमे सरकार रसद, मोकासा बाबती, स्वराज्य अमल, त्याचे सात लक्ष सपये रसद घेऊन भोसले यांचे कारभारी यांनी व तुम्ही [नायकांनी] एक विचारें चालावे, ऐसें करून रवाना केले.' हा ठराव वर सांगितल्याप्रमाणें स. १७४५ चे मे महिन्यांत झाला. 'कृष्णा व तुंगभद्रा या नद्यांमधील मुलखाच्या चौथ सरदेशमुखीची मामलत या ठरावाने बाबूजीस मिळाली, तो मुख्ख सावनूरकर नबाब अब्दुल मजीदखान याच्या ताब्यांत होता. त्या प्रांती कित्तर, नवळगुंद, शिरहट्टी, हावनूर व डंबळ येथील देसाई फार प्रबळ होते. ते देसाई व सावनूरकर नबाब बाबूजी नाइकाचा अंमल बसं