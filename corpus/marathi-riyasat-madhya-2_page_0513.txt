लावावयाचें श्रीमंतांचे मनोदयीं नाहीं. कित्येक गोष्टींस महंत मध्यवर्ती आहेत, यास्तव आम्हीही कांहीं उपक्रम करीत नाहीं. ” का. सं. प. या. ले. ३६१ वरून दिसतें कीं, हिशेब व्यवस्थित न ठेविल्याबद्दल पेशवा भोसल्यास स. १७५६ त तंबी देत होता. ले. ५६५ वरून दिसतें कीं, स. १७५७चे मार्चांत पेशवा भोसले बंधूंस घेऊन दीक्षितांचे जवळ पैठणचे बाजूस आला होता. ‘ आम्ही आपण बोलवाल तिकडे येऊं,’ असें पत्र जानोजीनें ७ फेब्रुवारी १७५७ रोजीं लिहिलें, [ का. सं. प. या. ३७४ ].

याच प्रसंगांत खालील पत्र जानोजीनें ३० मार्च १७५७ रोजीं दीक्षितास लिहिलेलें आहे. ‘ पैठणावरि मुक्काम करण्यास अडचणी आहेत; म्हणोन, गंगातीरीं मुक्काम नेमले. मागाहून महंत हंसपुरीबाबा व बाबूराव कोन्हेरे येतील त्यांस स्वामींच्या भेटीची अपेक्षा व आम्हांसही आहे. कै. तीर्थरूपांमागें स्वामी वडील आहेत. तर्थिरूपांपेक्षां आमचे ठायीं ममता विशेषात्कारें धरिली पाहिजे. वर्षासनाविषयीं तिळतुल्य अंतर होणार नाहीं. स्वामींनीं कृपा करून भेटीचा लाभ दिला पाहिजे. येते समयीं शामराव विश्वनाथ यांसही घेऊन यावें ’ [ का. सं. प. या. ३५ ]. दीक्षिताचें संधान सर्व पक्षांशीं होतें; आणि त्यांच्या मार्फत सर्वांनीं समक्ष भेटून तंटा तोडावा, असा विचार ठरलेला होता. तदनुसार पेशवा सुद्धां सर्वांच्या भेटी होऊनच पुढें तह ठरला, असें अनुमान करण्यास हरकत नाहीं. हंसपुरी हा कोणी मदतनीस आणलेला असून पुढें त्याचें भोसल्यांशीं व पेशव्यांशीं वांकडें आलें, [ खं. ३ ले. ५५७ ].

ता. २८ फेब्रुवारी स. १७५८ च्या पत्रांत खालील मजकूर आहे. ‘ भोसल्यांचा कारभार विल्हेस लाविला. वीस लक्ष रुपयांचा करार यांजवळून करूनं घेतला. कांही सावकारी निशा, कांही किरकोळ त्यांजकडील सरदारांनीं द्यावे, असा तह ठरला आहे. त्यांस वस्त्रें परषां दिलीं. आतां मजल दर मजल पेशवे वेरुळाहून नाशकास जाणार. ’ ( पे. द. सं. पु. १