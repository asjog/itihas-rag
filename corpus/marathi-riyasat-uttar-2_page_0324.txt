हरिपंत लिहितो : ‘ श्रीरंगपट्टणावर चाल करण्याचे ठरवून, पुढे इंग्रज, त्याचे
मागें हरिपंत व त्याचे मागें नबाबाची फौज ५ फेब्रुवारी १७९२ रोजीं पट्टणा-
पासून तीन कोसांवर येऊन उतरले. दुसरे दिवशीं इंग्रजांनी मोर्चीचा निश्चय
केला; आणि रात्रीस पंधरा पलटणें बरोबर घेऊन टिपूचे उताऱ्यावर बंदुकांची
मारगिरी केली. टिपूचा सरंजाम भारी, आणि इंग्रजांची जुवामर्दी भारी. इंग्रजांचें
माणूस फार जायां झालें. पांच सातशें गोरा व हजारपर्यंत इकडचे. टिपूकडील
दोन हजार माणूस पडलें. दुसरे दिवशीं लढतां लढतां दोघेही थकले. तेव्हां
आम्हीं इंग्रजांचे मदतीस पांच हजार फौज पाठविली, तेणेंकरून संतोष मानिला.
तिसरे दिवशीं उभयतांनीं विसांवा घेतला. पुनः इंग्रज पलटणें चालून गेलीं. दोहों-
कडचा तोफा, बाण बंदुका यांचा वर्षाव अवर्शाचे बारा घटका रात्रीपासून सकाळीं
प्रहर दिवसपर्यंत चालला. टिपूनें लढाई फार चांगली दिल्ही. इंग्रजांचे शिपाई-
गिरीची शर्थ जाली. अशी लढाई कधीं पाहिली नाहीं. इंग्रजांनीं घेतली जागा
कायम करून राहिले. टिपूचा सरंजाम भारी आहे. लवकर पट्टणचें स्थळ
येईलसें दिसत नाहीं. ता. ११ फेब्रुवारीस टिपूचें पत्र इंग्रजांस व आम्हांस आलें
कीं, मातबर वकील बोलणें करण्यास पाठवितों, जबाब यावा. त्यावरून इंग्रजांचे
मतें वकील मातबर पाठवावा. अकलेस आलें तर बरें, नाहीं तर निरोप देऊं.
किल्ल्याबाहेर चौथाई अंमल टिपूचा, तीन वांटे इंग्रजांचा. इंग्रजांनीं मोर्चीचा सरं-
जाम भारी केला आहे. किल्ल्यावरून टिपू तोफा मारतो. परशुरामभाऊ बिदनुरा-
कडून निघाले. लवकर येतील. ते आल्यावर फौजेचा जथ चांगला पडेल.
प्रायशः सलूख होईलसें दिसत नाहीं. ’ त्यानंतर तीन दिवसांनीं टिपूचे वकील
आले. भवति न भवति फार जाली. ‘ शेवटीं गोष्ट ठरली कीं, तीन सरकार
मिळोन मसलत केली आहे, त्या पक्षीं आम्हीं सांगतों तें ऐका. निम्मे मुलुख व
तीन क्रोड रुपये द्यावे व फैसला होय तों दोघे पुत्र ओलीस द्यावे. वकील
टिपूकडे जाऊन याद दाखविली. त्यांनीं कबूल केली. त्याप्रमाणें मान्य होऊन
याद मोहोर करून पाठविली. दोघे पुत्र इंग्रजांचे गोटाजवळ येऊन उतरले.
टिपूस पुरतें समजलें कीं, तीनही सरकार एक, त्यापक्षीं परिणाम नाहीं.
कोणी कोणी म्हणतात, इंग्रजांनीं अंतस्थ कांहीं घेतलें, परंतु खरें वाटत
नाहीं. टिपूचे निरोप आम्हांकडे येत गेले, त्यावरून शेवटची गोष्ट ठरली. इंग्रज
लढाईंत दमले, याजकरितां सलूख झाला. प्रथम वकील येण्यापूर्वी लॉट साहेबांनीं