काबीज करून त्यानें रायगड किल्ला अत्यंत मजबूद असा बांधिला. हीं
ठिकाणें सीदीला दडपून टाकण्यास फार उपयोगाचीं होतीं. जयसिंगाचा
शिवाजीशीं तह ठरत असतां जंजिरा व राजपुरीजवळचे दुसरे किल्ले
आपणास द्यावे अशी मागणी जयसिंगाजवळ शिवाजीनें केली आणि जय-
सिंग ती कबूलही करीत होता. तहाची वाटाघाट होत असतां सीदी संत्रूळ
जयसिंगाकडे जाऊन जंजिऱ्याबद्दल तहांत काय ठरतें तें पाहण्यास टपून
बसला होता. बादशहाच्या खास हुकमाशिवाय जंजिरा सोडून देण्यास
तो कबूल झाला नाहीं. तेव्हां जंजिऱ्याचा हा प्रश्न नाइलाजास्तव बादशहा-
कडे गेला. सीदीनें आपलें म्हणणें परभारें बादशहाकड जोरानें कळविलें.
जयसिंगानें ठरविलेला तह जेव्हां बादशहानें मंजूर करून पाठविला तेव्हां
त्यानें जयसिंगास असें लिहून कळविलें कीं, ‘ उभयतांनीं बहादुरी सांगून
जंजिरे कलम बोलू नये. वरकड किल्लेकोट पादशाहीतील सोडावे; चौथाई
व सरदेशमुखी करार करावी; हुजूर भेटीस आल्यावर सफाईची चाल
पाहून येथून प्रांत किल्ले देणें ते देतां येतील. ’ ‘ जंजीरा हबशी यांनीं
दिला नाहीं त्यावरून सत्तावीस किल्ले मोकळे झाले नाहींत, ऐशियास राजे
शिवाजी यांची खात्री कळेल तशी करून हुजूर पाठवून द्यावें. त्यांचे
मनोदयानुरूप तुमचे कराराप्रमाणें दिल्लीचे मुक्कामीं सर्व फैसल करावयास
येईल.’ यावरून जंजिऱ्याबद्दल आग्रहच पडल्यास प्रत्यक्ष भेटीअंतीं सर्व
काय करणें तें करूं, असें औरंगजेबानें या वेळीं कळविलें. या कामीं
पुष्कळ खटपट झालेली दिसते. सीदीनेंही जंजिरा न सोडण्याबद्दल बाद-
शहाकडे पुष्कळ रदबदली केली. शिवाजीनें आपले राज्याचा जो पाया
घातला त्याच्या पश्चिम सरहद्दीवर त्यास शत्रु ठेवावयाचा नव्हता म्हणून
या प्रश्नास इतकें महत्त्व आलें.

पुढें सन १६६७ पर्यंत शिवाजीनें दक्षिणेस राजापुर व घेरिया ऊर्फ
विजयदुर्गपासून उत्तरेस दंमणपर्यंत सर्व समुद्रकिनारा काबीज केला.
मुंबई बेट मात्र त्याजकडे नव्हतें. फत्तेखान यास विजापुर सरकाराकडून
मदत झाली नाहीं. तथापि तो जजिऱ्याचें संरक्षण करून होता. पुढें
सन १६७० पर्यंत दरसाल जंजिरा काबीज करण्याचा शिवाजी प्रयत्न
करी, परंतु तो हस्तगत झाला नाहीं. हा किल्ला इतका मजबूद होता कीं,
मुंबईच्या इंग्रज व्यापाऱ्यांस सुद्धां मुंबई सोडून, जंजिऱ्यास आपलें ठाणें