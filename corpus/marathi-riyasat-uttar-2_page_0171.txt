दिल्लीचीं जोधपुरचीं राजकारणें, अलीबहादरचा पत्रव्यवहार, महेश्वर दरबारचीं पत्रें
व ग्वालेरच्या पत्रांचे भाग एवढ्यांचीच संख्या या तीन वर्षांतली हजार पांचशें
भरेल. जोधपुरजयपुर येथील संस्थानिकांकडे नानानें आपले वकील स्वतंत्र
पाठविले होते, त्यांचा उल्लेख मागें आलाच आहे. हे राजे खोटींनाटीं कारस्थानें
रचून महादजीचा पाडाव करण्यांत किती तत्पर होते, हेंही येथवरच्या हकीकतींत
व्यक्त झालेंच आहे. भयंकर परिस्थितींतून महादजी कशी निभावणी करीत
होता, याची जाणीव नानास पूर्ण होती. असें असतां सर्व राजकारण महाद-
जीच्याच तंत्रानें चालविण्याऐवजीं नानानें राजपुतांकडे आपले वकील स्वतंत्र
पाठवून, शिवाय तुकोजी होळकरासही एकदम महादजीकडे न जातां प्रथम उदे-
पुर जोधपुरकडे जाऊन राजपुतांचा गुंता मिटवावा, असें सांगितलें. याच कारणा-
मुळें तुकोजीनें अलीबहादराला सुद्धां दोन तीन महिने उगाच आपले जवळ
महेश्वरास ठेवून घेतलें. म्हणजे महादजीच्या उद्योगास या दोघांचें पाठबळ बिल-
कूल मिळालें नाहीं. उत्तर हिंदुस्थानांतील सर्व उद्योग एकटचा महादजीचा
आहे. नानाला महादजीचा उद्योग पसंत नव्हता तर त्यानें त्यास परत बोलवायचें
होतें, अगर स्वतः तिकडे जाऊन अन्य व्यवस्था लावून दिली पाहिजे होती.
तुकोजी व अलीबहादर महादजीच्या तंत्रानें चालत ना,त्यांस वठणीस आणण्याचें
सामर्थ्य नानांत नव्हतें. जोधपुरास कृष्णाजी जगन्नाथ वकील होता त्यास नानानें
लिहिलें, ‘तुमचीं पत्रें मार्गशीर्ष व०१४ (ता. ७-१-१७८८)चीं जोधपुर मुक्का-
मचीं पावलीं. हल्लीं पातशहाकडील पत्रांचीं उत्तरें व त्यांची हिंदवी नक्कल पाठ-
विली आहे. त्याप्रमाणें तुम्ही त्यांशीं बोलावें. जोधपुरकर बिजेसिंग आपला
वकील सरकारांत पाठविणार, त्यास सरकारची अजमेर त्यांनीं घेतली आहे, त्याचे
व दुसरे कित्येक जाबसाल आहेत ते उलगडले पाहिजेत, असा मातबर वकील
यावा. नाहीं तर येथें जाबसाल निघाल्यावर वकिलानें म्हणावें, राजास लिहून
विचारतों, तर तो येऊन फळ काय ? राजाचीं पत्रें सरकारांत आलीं, त्यांचीं उत्तरें
पाठविलीं आहेत, त्यांची हिंदवा नक्कल तुम्हांस कळावयाकरितां पाठविली आहे,
त्याअन्वयें, राजाशीं बोलणें करावें. ’ या नकलेवर ‘ २३ रजबीं जोडी रवाना, ’
असे शब्द आहेत. त्यांवरून पत्राची तारीख ३०-५-१७८८ येते.

प्रथम जोधपुरचें पत्र पुण्यास पेशव्यांस आलें त्याचा आशय. ‘ इकडून आप-
णास पत्र पाठविलें त्याचा जबाब आला नाहीं हें आश्चर्य आहे. आपण उमदे व