बाहेर पडला, तो बाजीरावाचे मदतीस निघून गेला. नारो सखाराम नांवाचा आपल्या
खास भरवशाचा इसम आप्पासाहेबानें बाहेर रवाना करून त्याचे मार्फत ठिकाठकार्णी
तोंडीं उठावा त्यानें सुरू केला. दक्षिणेंत या वेळीं बाजीराव पळून नागपुराकडे येण्याच्या
बेतांत होता, त्यास जाऊन मिळण्याची खटखट आप्पासाहेबानें चालविली. परंतु
बाहेरून त्यानें उपरतीचा एवढा कांहीं देखावा केला, की कैक दिवसपर्यंत तो स्वतः
दुःखितासारखा एका लहानशा खोलींत पडून होता. नारायण पंडितावर मात्र तो
अतिशय चिडून गेला. गुप्तपणे चाललेल्या तजवीजींत त्यानें नारायण पंडितास कीं
घेतलें नाहीं. त्या तजविजी नारोपंत व रामचंद्र वाघ यांचे मार्फत आप्पासाहेबानें
चालविल्या. जडजवाहीर चांद्यास युद्धापूर्वीच रवाना केलेलें होतें, तें त्यानें परत न
मागवितां गुप्तपणें बाहेर ठेवून दिलें. कांहीं तरी कारस्थान आप्पासाहेबाकडे शिजत
आहे असा वास रेसिडेंटास आला, आणि त्यासंबंधानें ता० ६-३-१८१८ रोजीं ग०
ज० ला लिहून पुढील कर्तव्याचे हुकुम त्यानें मागविले. आप्पासाहेबानें आपले दोन
हस्तक कांहीं गुप्त निरोप सांगून बाजीरावाकडे रवाना केले. जेंकिन्सनें ता० १४-३-१८१८
रोजीं त्यांना पकडलें. एकाचें नांव आत्माराम होतें, त्याजवळ खुद्द आप्पासाहेबाच्या
हातची एक चिट्टी सांपडली; पकडल्याबरोबर ती चिट्ठी त्यानें फाडून नाहींशीं केली.
त्याच दिवशीं दुसरी बातमी आली, की भोसल्यांचा सरदार गणपतराव सुभेदार
बाजीरावास घेऊन नागपुरावर येत आहे. आप्पासाबेब गुप्तपणें पळून जाऊन त्यास
चांदा येथे सामील होणार होता, म्हणून पळून जाण्यापूर्वीच अचानकपणे त्यास अटकेंत
ठेवण्याचा निश्चय रेसिडेंटानें केला.

६ आपासाहेबाचा वनवास, अखेर व योग्यता ( ३०५०१८१८-
१५०७-१८४० ). - मयत रघूजीची बायको बाकाबाई हिचें नांव मागें आलेंच
आहे. आप्पासाहेब तिला दृष्टीसमोर नको होता. इंग्रजांना निष्कारण दुखवून
यानें राज्य बुडविलें अशी तिची समजूत झाली, ही गोष्ट रेसिडेंट जाणून
होता. ता. १४ रोजी रात्रीं त्यानें बाकाबाईस सांगून पाठविलें कीं उद्यां आम्ही
आप्पासाहेबास कैद करणार. ता. १५ मार्च रोजी सकाळींच त्यानें आप्पासाहेबास
लिहून कळविलें, कीं तुमच्या वागणुकीचा आम्हांस संशय आलेला आहे त्याचें
निराकरण होई पर्यंत तुम्हीं ताबडतोब निघून आमचे जवळ रेसिडेन्सींत येऊन राहवें,
यत्किंचित् सबब ऐकिली जाणार नाहीं. पत्र घेऊन जाणाऱ्या जासुदाबरोबर फौजेची
तुकडी पाठविण्यांत आली. त्यांनीं आप्पासाहेब, नागोपंत पंडित व रामचंद्र वाघ यांस