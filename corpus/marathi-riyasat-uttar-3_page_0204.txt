पुण्यावर चालून जाण्याची सिद्धता केली. मागें काशीरावानें सेंधव्याच्या किल्ल्यांत
वास्तव्य केलें. थालनेरास पोंचल्यावर यशवन्तरावानें बाजीरावाकडे वकील पाठवून
बोलणें सुरू केलें. कीं आपण मालक आमची समजूत घालून व्यवस्था लावून द्यावी.
ता. २७-२-१८०२चें वर्तमान ‘होळकराकडील पाराशर दादाजी वगैरे सरदार अजिंठ्याचा
घाट चढून पुढें आले. पाराशरजीपंत सडेच श्रीमंताकडे बोलणें करण्याकरितां येतील.
होळकरांनीं आपली डांक पुण्यापावेतों बसविली. पुण्याचे अधिकारी चिंताक्रान्त झाले
आहेत. ’ होळकराची समजूत न झाली तर मराठी राज्य बुडालें अशी वेळ येऊन
ठेपली. त्या संबंधानें बाजीरावाकडे बोलणें करण्यास रघूजी भोसल्यानेंही आपले वकील
पुण्यास पाठविले, तेव्हां बाजीरावानें घाबरून ज्या वाटाघाटी चालविल्या, त्यांचा
इत्यर्थ असा.
‘ हिंदुस्थानांत शिंदे होळकरांचा युद्धप्रसंग चालला असतां, पुण्यास विठोजी
होळकरास हत्तीचे पायीं बांधून मारिलें व खंडेराव होळकरास सिंद्याचे हवालीं केलें,
त्यावरून श्रीमंतांशीं वांकडेपणा झाला, तेव्हां होळकरांनीं फत्तेसिंग माने व शहामतखान
वगैरे सरदारांबरोबर फौज देऊन पुण्याचे रोखें पाठविलें, व आपणही मागाहून
येऊं लागले. हें वर्तमान श्रीमंतांस समजल्यावरून त्यांनीं होळकराकडे आबाजी शंकर,
राघोपंत भागवत, सदाशिवपंत उगले, संताजी जासूद व चिमाजी वाघचवरे वगैरे
बोलण्यास पाठविले, त्यांत हांशील, श्रीमंतांशीं वांकडेपणा करूं नये, सिंद्याची व
तुमची गोडी करून देतों. त्यावरून होळरांचें बोलणें पड लें कीं, विठोजी मारले गेले
ते येत नाहींत, परंतु खंडेरावास सिंद्याकडून आमचे हवालीं करावें, आणि उभयतांकडून
सांप्रदायाप्रमाणें सेवा घ्यावी. होळकरांनीं बोलण्यास पाराशर दादाजी, गोविंदपंत
गानु, व शामराव जिवाजी यांस श्रीमंतांकडे पाठविलें. त्यांची श्रीमंताकडून व
श्रीमंतांची त्यांजकडून आणशपथही झाली, परंतु खंडेरावास सिंदे हवालीं न करीत,
त्यांचा समेट करावयाचा विचार न दिसे. समेटाचें बोलणें चालू असतांच सर्जेरावांनीं
खंडेराव व जिजीबाई यांस अशेरीस पाठविलें व मल्हार शामजी यास बेडी घातली,
तेव्हां यशवंतराव जवळ येतातसें पाहून श्रीमंतांनीं सिंद्यांस लिहून त्यांची फौज
जवळ आणविली. सिंद्यांचे सरदार सदाशिव महादेव पलटणें सुद्धां पुण्यास आले. ’
‘ होळकराच्या आवईनें पुण्यास बहुत अंदेश उत्पन्न होत आहेत. तजवीज न होतां
कारभारी सुद्धां बेफिकीर स्वस्थ आहेत. कोथरूडच्या बागेचा सहल नित्य होत आहे.
चहूकडून शत्रूंच्या फौजा हुशार होऊन नजीक येत चालल्या आहेत. परंतु श्रीमंतांचा