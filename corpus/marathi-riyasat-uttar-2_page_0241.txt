आहे. शहाजादा जवान्बख्त काशी येथे मरण पावला. त्याचा वडील मुलगा
सुलेमान शेको लखनौस असे. धाकटा मुज्फरबख़्त काशीहून हैदराबादेस नबाबा-
कडे गेला. ' नबाबानें त्याची भेट घेतली नाहीं. म्हणून तेथून निघोन गारदौंडा-
जवळ येऊन पुढें पत्र पेशव्यास पाठविलीं व उरळीस येऊन दाखल झाले. त्यांचें
म्हणणे आपले तीर्थरूपांस भाऊसाहेबांनीं वलीअहद (युवराज) केलें होतें. तर
आतां आपणासही वलीअहद करावें. गुलाम कादरानें अकबरशहास तख्ती बसविलें
होतें, त्यांस आपण बसवू नये. हे सरकारांत आले, यांच्या व श्रीमंतांच्या भेटी
जाल्या. सबब यास वलीअहद केलें असतां सर्वोपरीं चांगलें पडेल. '
' सातरों कोशांवरून आपलें घर जाणून तुम्हांजवळ आलों. आजपावेतों
तुम्हांकडूनच बंदोबस्त जाला, आपणापर्यंत येऊन ही गोष्ट न घडेल तर मक्केस
जाऊं' अशी विनंति यांहीं श्रीमंतांपाशीं भेटींत केली. बंदोबस्त जाल्याशिवाय गेले
असतां लौकिकांत चांगलें दिसणार नाहीं. श्रीमंतांनीं खुद्द आज्ञा केली आहे कीं, ही
गोष्ट जरूर घडावी.' असें नानानें महादजीस स. १७८९ च्या जुलईत कळविले.
यावर पाटीलबावांनीं जबाब पाठविला कीं, 'हल्लीं पुण्यास गेलेले शहाजादे
लग्नाच्या स्त्रीचे नव्हत. मकसुदाबादी कंचनीच्या पोटचे आहेत. हें वर्तमान हैदरा-
बादच्या नबाबास माहीत असेल म्हणून त्यांनी त्यांची भेटही घेतली नाहीं.
सरकारांत आले त्या पक्षीं बहुमान करावा; पण वलीअहद केलें असतां अलीगाहर
पातशहा हल्लीं सरकारउपयोगी आहेत, ते राजकारणें करावयास चुकणार
नाहींत. वरकड शहाजाद्यांप्रमाणें ते इकडे आल्यावर त्यांचाही बंदोबस्त करून देऊं.
त्यावर नानानें लिहिलें. 'हे शहाजादे कंचनीच्या पोटचे नव्हत. सयदाणीशीं
निका लाविला तिच्या पोटचे आहेत. पातशाही चाल निक्याचे व लग्नाचे बायकोचे
पोटचे दोनही बराबर; त्यांत अधिक उणें नाहीं. यांस वलीअहद केलें असतां
सरकार उपयोगी पडतीलच. शहाआलम पातशहा आहेतच; यांस वलीअहद करावें.
श्रीमंतांकडे आले यांचा बंदोबस्त करून दिल्हा असतां पाटीलबावांचाच लौकिक
आहे. यांचे म्हणणे कीं, वलीअहद करणें नसेल तर आम्ही येथेंच राहूं. आमचा
बंदोबस्त खर्चाचा करून द्या. सबब वलीअहद करणें नसेल तर त्यांस तिकडेच
जहागीर देऊन ठेवावें.' हें लिहून आल्यानंतर महादजीनें शहाआलमचे मर्जीनुसार
अकबरशहास वलीअहद केलें; मुज्फरबख्तास केले नाहीं. पुढील एक लेखक म्हणतो,
' पातशहाजादा हडपसरावर आहे. त्याचे कारभारी दोघेजण ता. १९-७-१७८९
रोजीं नानाचे वाड्यांत आले. नाना खालीं उतरून दिवाणखान्यांत घेऊन गेले.
