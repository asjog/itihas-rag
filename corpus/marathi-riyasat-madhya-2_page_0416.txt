पोंचले. एक प्रहरपर्यंत उत्तम युद्ध झालें. मोगल कचरला. हिंमत सोडली.
आणखी चार घटका दम धरून झुंज दिलें असतें तर गर्दीस मिळवून
दिला असता. परंतु संध्याकाळ होत आला. बहुत लोक पडले, व जखमी
झाले. मोगलानें जवळ येऊन मुकाम केला. यश आलें.
बहुत संतोष झाला. श्रीमंतांस खुशालीचें वर्तमान लिहून सांडणीस्वार
पाठविलें. श्रीमंत नगराहून आंबेपडदुरावर अगोदरच आले होते. तेथें वर्तमान
ऐकून संतोष पावले. सांडणीस्वारास सोन्याचीं कडीं व पोषाख बक्षीस दिले.
संध्याकाळीं मोगलांनीं मसलत करून वकील सलूख करण्यास दुसरे दिवशीं
पाठविले. त्यांजला भाऊसाहेबांनीं कळविलें, क्रोड रुपयांचा मुलूख व
दौलताबाद द्यावी. तेव्हां दिवाण विठ्ठल सुंदर याजपाशी शिंके कटार
देऊन यांचे डेऱ्यास पाठविला. त्याजवरून बहुत रदबदली करून साठ
लक्षांचा मुलूख व किल्ले व शहरें घेऊन तह केला. मोगलानें सल्ल्यावर
घातलें. ( १ ) साठ लाखांची जागीर द्यावी, ( २ ) अशीरगड दौलताबाद
किल्ले दोन, आणि ( ३ ) विजापुर बऱ्हाणपुर हीं दोन शहरें. याजप्रमाणें
घेऊन सलूख जाहला. [ १-१६५ ]. पुढें दोन वर्षांनीं पुनः निजाम-
पेशव्यांचे युद्ध झालें त्यांत रामचंद्र जाधवास निजामाकडून फोडून पुनः
मराठशाहीत आणिलें, त्याचें सुंदर वर्णन नारोशंकरचे पत्रांत आहे.
[ भा. व. पु १ प. या. ले. २ ].
“ मोगलाचीं पत्रें घेऊन गोपाळराव गोविंदास दहा हजार फौज घेऊन
दौलताबादेस रवाना केलें; बच्याजी विश्वनाथ बरवे अशीरगड ताब्यांत
घेण्यासाठी व नागोराम विजापुरास पाठविलें. किल्ले हस्तगत झाले म्हणजे
निजामअलीनें इलिचपुरास व सलाबातानें भागानगरास जाऊन रहावें. मराठे
निंबाळकर यांनीं त्यांजकडे चाकरीस जाऊं नये. याप्रमाणें करार जाला.
आपली फौज अद्यापि भोवतालीं आहेत. श्री. नानासाहेबांचे तांले सिकंदर
आहेत. त्याकडे वाईट नजरेने पाहतील त्याचें चूर्ण होईल. मोगलामध्ये
कौवा तिळतुल्य राहिला नाही.’ [ भा. वा. कै. पृ. ५१६; खं. १