नव्हे तर इकडे नेपाळचें युद्ध व युरोपांत नेपोलियनचा ससेमिरा या दोन कारणांनीं
इंग्रज राष्ट्र बरेंच गोत्यांत आलें होतें. थोडीशी दूरदृष्टि किंवा स्फूर्ति दौलतरावांत
असती, तर समान धर्माच्या भावनेनें राजपुतांस जोडून घेऊन आणि हलके हलके
आपलें बस्तान बळकट करून, तयारी होतांच इंग्रजांशीं सामना देण्याचे सामर्थ्य
त्यास आलें असतें. फौजेचे देण्यापुढें तो अगदीं गांगरून गेला होता ही गोष्ट खरी;
परंतु पतंग खेळण्यांतलें लक्ष अल्पांशानें त्यानें कारभारांत घातलें असतें तर ताब्यां-
तील प्रदेशाची व्यवस्था लावून जरुरी पुरता पैसा त्यास वसूल करतां आला असता.
इंग्रजांनीं सुद्धां तीच गोष्ट केली. जो मुलूख ताब्यांत आला तेथली व्यवस्था लगेच
लावून इंग्रजांनी पैशाची व्यवस्था सुरळीत चालविली. परंतु अव्यवस्थित कारभारामुळे
पैशाच्या अडचणींतून दौलतराव मरेपर्यंत मोकळा झाला नाहीं. अनुभवानें कांहीं एक
शहाणपण तो शिकला नाहीं. पूर्वीचे नाद व खर्च त्यानें सोडले नाहींत, आणि स. १८१०
पासून १८१५ पर्यंतच्या उत्कृष्ट संधीचा उपयोग त्यानें राष्ट्राच्या कार्याकडे बिलकूल
केला नाहीं. या राष्ट्रघाताची संपूर्ण जबाबदारी त्याजवर येते. बाजीराव जरी मराठी
राज्याचा मुख्य चालक होता तरी इंग्रजांनीं त्याचे हातपाय जसे व जितके आखडून
टाकले तितके दौलतरावाचे टाकले नव्हते. तो पुढारपण स्वीकारता तर त्याचे हुकूम
झेलण्यास हिंदुस्थानचे सत्ताधीश उत्सुक झालेले होते. सन १८५७ सालचें बंड
यशस्वी कां झालें नाहीं असा प्रश्न एका गृहस्थानें सुप्रसिद्ध सर जॉन लॉरेन्स यास
विचारला, तेव्हां त्यानें जबाब दिला, कीं 'केवळ नशीबानें आम्हांला हात दिला म्हणून
आम्हीं बचावलों हैं तर खरेंच. परंतु बंडाच्या पाडावाचीं कारणेंच हुडकूं लागल्यास
त्यांच्या दीड लाख भरतींत सेनापतीचें काम यथायोग्य करणारा सबंध एक नव्हे अर्धा
सुद्धां पुढारी कोणी नव्हता, हेच सांगावें लागेल.' मराठ्यांच्या पाडावाची मार्मिक
मीमांसा वरील उत्तरांत उपलब्ध होते. (Hope's Sindia ).
६ पेंढाऱ्यांचा पाडाव (स. १८१७-१८). - बुंदेलखंडाच्या बाजूस जो
पेंढाऱ्यांचा मुख्य जमाव होता त्याजवर स. १८१७ च्या नोव्हेंबरांत चहूं बाजूंनीं
इंग्रजांच्या फौजा चालून गेल्या. नोव्हेंबरच्या अखेरीस करीमखान व वसील महंमद
हे नयासराईवरून ग्वालेरकडे जाऊं लागले, आणि सीतू पश्चिमेच्या बाजूस होळकराचे
हद्दींत शिरला. सिंद्यानें आपला सरदार यशवंतरावभाऊ यास या स्वारींत इंग्रजांच्या
मदतीस नेमिलें होतें. पण अंतस्थ रीतीनें यशवंतराव भाऊची मदत सीतूस होती.
उदेपुर हद्दींत कमळनेरचा किल्ला यशवंतरावभाऊचे कब्जांत होता, तेथे त्यानें सीतूच्या