अब्दुस्समदखान वगैरे मारू, त्यावर अब्दालीची गांठ पडली, कृष्ण
जोशी संगमेश्वरकर यांस गोळा लागून देवाज्ञा झाली. त्या अलीकडील मजकूर.
याणीं तोफखान्याचा आराव पसरून खंदक खणून पाणिपत गांव पाठीशीं घालून,
सगळ्या फौजा तोफांचे मागें उभ्या, याप्रमाणें बंदोबस्तानें राहिले आहेत.
बुणगे गांवाचे पुढे फौजेचे मागें ठेविले आहेत, नित्य गोळागोळी होती.
सभोंवत्या त्याच्या फौजा आहेत. त्यापाशींही चाळीस पन्नास तोफ चांगली
आहे. साठ हजारपर्यंत फौज आहे. एके दिवशीं सरदारांकडील बाजूकडे
त्याची फौज वाढून आली. त्याची यांची लढाई चांगली झाली. शिंद्यांकडील
लोकांनी त्यांना गोठांत नेऊन घातलें. सहाशेंपावेतों माणूस जखमी व
ठार त्याजकडील जाहलें. याजकडीलही दोन अडीचशें पर्यंत जखमी व
ठार झाले. अस्तमान झालें यास्तव लढाई राहिली. त्यानंतर पंधरा
दिवशीं २८ रबिलाखरी ( ७.१२.१७६० ). श्रीमंतांकडील मोर्चावर चालून
चार पांच हजार आले. वरकड फौज त्यांचे पाठीमागेंच उभी होती. त्यांची
यांची लढाई होऊं लागली. लढाईस आरंभ होतांच अस्तमान झालें. ते दिवशीं
बळवंतराव गणपत यांस छातींत गोळी लागली. तसेच घोड्याखालीं पडले.
तों त्यांजकडील माणसें धावलीं. त्यांतील एकानें तोंडावर तरवारीचा वार केला.
दुसऱ्यानें गळा कापून, शीर नेऊं लागले, तो पांच सात राऊत धावून
सोडविलें. गळा अर्धा कापला होता, तसेच आणून दहन केलें. समागमें स्त्री
अग्निप्रवेश केली. त्या दिवशीं त्यांजकडील दीड हजार माणूस ठार आमच्या
आराव्यापुढें पडलें होतें, त्याचे पुढें किती होतें हें कळलेंच नाहीं. अवशीची
तीन घटका रात्रपावेतों लढाई झाली. आपल्याकडील दीडशेंपावेतों ठार व
पांच सातशेंपावेतों जखमी जाहले. ही लढाई फार चांगली झाली होती, परंतु
बळवंतराव याचा प्रकार असा झाल्यामुळे ते सर झाले. त्यावर गोविंद बल्लाळ
यांस पूर्वीपासून पत्रें जात होती कीं अंतर्वेदींत उतरून अब्दालीची रसद बंद
करणें. त्यावरून ते दिल्लीच्या सुमारें आले. नारोशंकरचीही कांही फौज
मदतीस घेतली; व पुढें रसद मारावी तों अब्दालीनें दहा हजार फौज निवडक