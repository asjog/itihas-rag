दिवशीं निजामअली मरण पावला. ‘ तिसरे रोजीं पोलादजंग यास मशीरानें गादी-
वर स्थापून पत्रें पुण्यास पाठविलीं. परंतु नबाबाची स्त्री व नातू कांहीं सरदार घेऊन
गोवळकोंड्यास गेले. बिबाँनीं शिंदे व भोसले यांजकडे बोलणें केलें कीं, ‘पैका दोन
क्रोड देतों, दौलतीचा बंदोबस्त करावा.’ त्यावरून मशीर व त्याचा दुय्यम दिवाण
राजा रघूत्तमराव हे पोलादजंग यास घेऊन परांड्यास गेले. नबाबाच्या स्त्रीनें त्यांस
धुडकावून लाविलें. त्यांचा जमाव झाडून मराठ्यांस सामील आहे. बिबीनें मशीराम
मारिला अशी सुद्धां बातमी उठली. परंतु लवकरच मशीर व पोलादजंग यांनीं रेसिडें-
टांच्या मदतीनें सर्व बंदोवस्त करून बायकांस व साहेबजाद्यांस अटकेंत ठेविलें,
आणि पागे पथके यांस धरून संस्थानचा बंदोबस्त केला. रघूत्तमरावाचा कल विरुद्ध
पाहून त्यास अटकेंत ठेविलें. याप्रमाणें एक महिन्यांत सर्व बंदोबस्त झाला. या संबं-
धाची संपूर्ण हकीगत ग० ज० नें युरोपास सिक्रेट कमिटीकडे लिहून पाठविली ती
वाचण्यालायक आहे. मशीरनें शिकंदरजास कैदेंत ठेवून कारभार चालविला. प्रमुख
सरदार व फौज मशीरच्या विरुद्ध होती. पण फौजेचा पुष्कळ भाग सखो रुद्द याचे
हाताखालीं अगोदरच वस्लीकडे खाना झाला होता; आणि तिच्यावर संपूर्ण हुकमत
वस्लीची होती. रेसिडेंटानें राजा महीपतराम यास जवळ घेऊन सर्व ठिकाणचें संधान
संभाळलें. शिकंदरजास पदावर बसविते वेळींच पूर्वीचे सर्व करार व तह यथायोग्य
पाळूं अशी लेखी कबुली त्याजकडून रेसिडेंटानें घेतली. अशीच कबुली रघूत्तमरावानें
रेसिडेंटाकडून मागितली, ती त्यानें प्रथम दिली नाहीं, मागाहून ग०ज० नें दिली.
युद्धप्रसंगीं मशीरानें जर इंग्रजांस मनापासून साह्य केलें नसतें तर त्यांजवर मोठा
कठिण प्रसंग गुजरला असता. हैदराबादेस शिंदे भोसल्यांचे वकील होते ते युद्ध सुरू
झाल्यावर रेसिडेन्टानें घालवून दिले. तथापि पुष्कळ महत्त्वाच्या प्रकरणांत नवीन निजामानें
लॉर्ड वेलस्लीच्या सूचनांकडे बिलकुल लक्ष दिलें नाहीं. आपण इंग्रजांच्या बंधनांत
पडलों याचा त्यास सारखा खेद वाटत होता: आणि शक्य तितका त्यानें इंग्रजांशीं
विरोधच केला. आसईच्या लढाईनंतर से०वस्लीनें जखमी इंग्रज लोक दौलताबादेस
पाठविले, परंतु तेथील किल्लेदारानें त्यांस आंत ठेवून घेतलें नाहीं. बदनापुर येथें
निजामाची लहानशी फौज होती तिनें तर वस्लीकडे येणारी कही लुटून घेतली.*