चालू राहील, असें वेल्स्लीनें जाहीर आश्वासन दिलें होतें. त्यामुळे बिनकवाइती
भटकें घोडदळ इंग्रजांकडे उगाच मोठें फुगून गेलें. बक्षी भवानीशंकराचें उदाहरण
या संबंधांत मोठें लक्षांत ठेवण्यासारखें आहे. शिवाय इंग्रजांच्या कायम फौजांचे
पगारही पुष्कळ दिवसांचे चढले होते; आणि पुनः युद्ध सुरू होईल तर त्यांचा खर्च
कसा भागवावा ही माझ्यासमोर मोठीच अडचण उभी आहे. शिवाय संस्थानिकांशीं
तैनाती फौजेचे तह केल्यानें नवीनच घोटाळे व अडचणी उपस्थित झाल्या आहेत.
बाजीराव पेशव्यासारख्यास इंग्रजांनीं संरक्षणाची हमी दिल्यानें हे सत्ताधीश खुशालचंद,
उधळे व बेफिकीर बनले आहेत. वसूल जमा झाला नाहीं, लोकांनीं बंडे केलीं, रयत
व अम्मलदार बंड करून उठले, तरी इंग्रजांनी त्याचा कारभार दुरुस्त करून देऊन
त्याचें संरक्षण केले पाहिजे असा करार असल्यामुळे, रेसिडेंटाला राजाच्या कारभारांत
ढवळाढवळ करण्याचे प्रसंग वारंवार उद्भवतात. रेसिडेंटाची ही मध्यस्थी पेशव्यास
स्वत नाहीं. या इंग्रजांचा आपल्यावर एवढा सक्त पहारा व जाच कां असावा असें
त्यास वाटतें. प्रत्यक्ष त्याच्या कारभारांत पडून तो दुरुस्त करण्याचें काम अंगावर
घ्यावें तर त्याचा पार येणार नाहीं. न घ्यावें तर हे राजश्री लुच्च्या, स्वार्थसाधु बंड-
खोरांच्या तावडींत सांपडून नामशेष होणार; आणि या सर्व परिणामाचे अपेश मात्र
इंग्रजांवर येणार. असा हा दुहेरी पेंच वस्लीच्या वाखाणलेल्या पद्धतीपासून उत्पन्न
होत आहे. क० क्लोजसारखा इभ्रतीचा गृहस्थ पुण्याहून ज्या हकीकती लिहून
पाठवितो त्यांत हा प्रकार रोज रोज स्पष्ट होत आहे. क्लोजचे हे खलिते
मी मुद्दाम अवलोकनासाठीं सोबत पाठवीत आहे. राज्यकारभाराचीं पूर्वीचीं या
सत्ताधीशांचीं सोंगे सर्व कायम राहून त्यांजबद्दल जबाबदारी मात्र त्यांजवर नाहीं. याच...
मासल्याचें सिंद्याचें दुसरें उदाहरण आहे. नागपुरकर भोसले व हैदराबादकर निजाम
यांच्या येथील प्रकारही याच्याच तोडीचे किंबहुना जास्त त्रासदायक आहेत. तेव्हां तैनाती
फाजांच्या या पद्धतीचा फायदा तो काय ? व ती पुढें कशी चालवावयाची हाच मोठा
बिकट प्रश्न आज माझ्यापुढें आहे. या पद्धतीनें घोटाळे उत्पन्न करून ते दुरुस्त करीत.
बसण्यापेक्षां हीं सर्व राज्यें एकदम खालसा करून इंग्रजी अमलाखालीं आणिलीं तर
त्यांत रयतेचें तरी कल्याण होईल. इंग्रजांच्या मध्यस्थीने जे राज्यकारभारांतले दोष
दूर होणार, त्यापेक्षां त्या मध्यस्थीपासून घोटाळे व तोटेच जर जास्त वाहूं लागले तर
ती पद्धत तरी काय कामाची ? राज्यलोभाचे नादी लागून इंग्रज सरकार निष्कारण
सर्वास लुबाडीत आहे; आणि न्यायान्याय त्यांनीं सर्व गुंडाळून ठेविला आहे, असाच.
