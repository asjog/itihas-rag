मराठी रियासत.
प्रकरण पहिलें
प्राक्कालीन राज्यें.

१. उद्देश.
२. महाराष्ट्राचा उगम.
३. शालिवाहनवंश व लोकस्थिति. ४. स. २१८-५५० चे वंश.
५. पूर्व चालुक्यर्वश.
६. सत्याश्रय पुलकेशी.
७. पूर्व चालुक्य, समालोचन.
८. राष्ट्रकूटवंश व समालोचन.
९. उत्तर चालुक्यवंश.
१०. विक्रमादित्य चालुक्य.
११. कलचूरि व लिंगायतपंथ-उदय. १२. उत्तरचालुक्य, समालोचन.
१३. यादववंश, होयसल यादव. १४. सिंघण, महादेव व रामदेव.
१५. हेमाद्रि ऊ० हेमाडपंत. १६. कोल्हापूरचे शिलाहार.
१७. समालोचन.

१. उद्देश. - हिंदुस्थानचा अर्वाचीन इतिहास सांगणें हा ह्या पुस्त-
काचा संकल्प पहिल्या भागांत व्यक्त केला आहे. ह्या अर्वाचीन इति-
हासाची मर्यादा ठोकळ मानानें खिस्ती सन एक हजारपासून धरिली
आहे. ह्या मर्यादेस अनुलक्षून पहिल्या भागांत मुसलमानी राज्याचा
इतिहास सांगितला. त्याच अनुरोधानें ह्या दुसऱ्या भागांत मराठी राज्याचा
इतिहास सांगावयाचा आहे. आधुनिक मराठ्यांचा इतिहास शिवाजी-
पासून सुरू होतो. पण शिवाजीच्या राज्योद्योगाचीं पूर्वकारणें समजण्या-
साठीं मराठयांची पूर्वपीठिका पहावी लागते. ह्या पूर्वपीठिकैत मरा-
ठ्यांचा देश, त्यांची मूळची राज्यें, त्यांची भाषा व धर्म इत्यादि बाब-
तींचा थोडाबहुत अंतर्भाव होतो. ह्या पूर्वकालीन माहितींत मराठभांचें