बंदोबस्त करावा, बखेडा होऊं देऊं नये. बाजीरावांचा कारभार अव्यवस्थ त्याचा
बंदोबस्त मीं करतो, आपण त्यांचे डेऱ्यास चलावे. यानंतर दोन दिवसांनी
नाना श्रीमंतांकडे गेले. चार घटका रात्रपर्यंत उभयतांचे बोलणे झाले. अशाच
प्रकारचे समजुतीचे व वाटाघाटीचे प्रसंग घटकेंत रुसणे, घटकेंत पाया पडणे, वगैरेचे
प्रयोग उभय पक्षी इतके झाले की त्याची गणती करता येणार नाही. बाजीरावास
अज्ञातवासांत ठेवावे आणि आप्पासाहेवांस घेऊन नानांनी कारभार करावा; नानास
अज्ञातवासांत ठेवावे आणि कारभार अमृतरावानें करावा; किंवा मोरोबादादास बाहेर
काढून त्यांजला कारभार द्यावा. असे घटकेंत सतरा विचार सतराजणांचे चालू झाले.
सिद्धीस एकही जात नसे. झाले हे काहीच नाही. आणखी अधिक होणार, अशा
वाक्यांत एका लेखकानें पुढचे भविष्य वर्तविलेले आहे. भोसले सिंदे वर्दळीस येऊं
लागले, तेव्हा त्यांच्या फौजांत मोठी चळवळ उडाली. पुण्यांतले लोक गडबडले. लोक
आपली माणसे व मत्ता सुरक्षित स्थळी पाठवू लागले. नानांनी सुद्धा पुनरपि कोंकणांत
जाण्याच्या वाटा दुरुस्त करविल्या. भोसल्याची भेट घेण्यास बाजीराव कचरू लागला.
पण त्याचे डोके अत्यंत सुपीक होते. त्यानें आपल्या लग्नाची शक्कल काढून सिद्धता केली;
आणि त्या निमित्ताने लोकांस काही काल त्यानें शांत केले.

त्याची दुसरी बायको मंडलिकांकडची ता. ६-९-१७९७ रोजी जांबगांवास
मृत्यु पावली. तिची क्रिया बाजीरावानें मुंडव्यास डेऱ्यांत केली. पहिली बायको भागी-
रथीबाई, पूर्वीच आनंदीबाई हयात असतां सन १७९३ त वारली होती. नंतर ही
दुसरी मेली ही सरस्वती. तिचे लग्न ता. १८-६-१७९३ रोजी झाले. पुढे आतां
तिसरी बायको चिंतामण हरि ऊर्फ दाजीबा फडके याची मुलगी बाजीरावानें पसंत
केली. हे लग्न पुण्यास ता. १६-२-१७९७ रोजी झाले, नाव राधाबाई. लग्नाच्या
निमित्ताने बाजीराव आदल्या दिवशी बाहेरच्या तळावरून सर्व बंधूसह शनिवारवाड्यांत
येऊन राहिला. भोसले व सिंदे यांचे हातघाईवर आलेले प्रकरण काही दिवस थंड पडले.
लग्नानंतर मेजवान्या, रंग, नाच, सोळन्हाणी वगैरेत बाजीरावानें काही दिवस निभावले.
खुद्द यजमानांचेच लग्न, मग त्यास कारभाऱ्यांनी तरी व्यत्यय कसा आणावा !
असे भिडेभिडेनें काही दिवस गेले. अमृतरावाचा मुलगा विनायक बापू याची
मुंज व चिमाजीचे लम हेही समारंभ या वेळी करून बाजीरावानें चार दोन
महिने निभावले. मोरोपंत दामले यांची कन्या चिमाजीस करून (ता. १६-५-१७९७)
