निसरड्या विघ्नांनी ओढाताण करूं लागल्यावर, तत्काळ निश्चयानें हुकूम
करून तो अमलांत आणण्याचें मनोबळ शाहूच्या ठिकाणीं मूळचेंच फारसें
नव्हतें. म्हणूनच बाजीराव व दाभाडे, रघूजी व नानासाहेब, यांचीं प्रकरणें
विकोपास जाऊन एकाच घरच्या फौजांस आपसांत लढण्याचे प्रसंग आले.
नाईक व नानासाहेब यांचें प्रकरण तरी याच स्वरूपाचें होतें. निक्षून हुकूम
करून या तंट्याचा निकाल शाहूस करतां आला असता. तसें न केल्या-
मुळें कैक वर्षे अव्यवस्था माजून राहिली. तशांत जी काय तडजोडीची
शक्ति शाहूंत होती, ती आतां वयोमानानें लोपून गेली होती. ‘ आमची
सत्ता गेली, ’ हे त्याचे स्वतःचे उद्गार सर्वथैव खरे होते. शिवाय नाना-
साहेबानें धन्याचें अवसान ओळखून, परिस्थितिरूप अश्वावर आरोहण करून,
त्याजला आपल्या कब्जांत ठेवण्याचा निश्चय केला होता. अशाच स्थितींत
बहुधा शाहूची परवानगी नसतांही नानासा०नें सदाशिवरावास कर्नाटकांत
रवाना केलें; आणि तिकडे अल्पावधींत आपला शह बसविला. पैशा-
चीही बरीच प्राप्ति त्यास या उद्योगांत झाली असली पाहिजे. सदाशिव-
रावास पहिला बहुमोल अनुभव मिळून त्याचें कर्तृत्व झळकूं लागलें, आणि
पुढील कारभारांत नानासा.स त्याचे उत्कृष्ट पाठबळ मिळालें. नाइकास
हाणून पाडण्याचा प्रश्न व्यक्तीचा नसून राज्याचा होता. नाईक निजा-
मास वगैरे मिळून राज्याचे शत्रुस घरांत आणीत होता. दरबारांत बज-
बज पुरी माजली होती, तेव्हां न्यायान्यायाची परवा बाजूस ठेवून, अंगा-
वरील राज्याचें जोखीम पार पाडण्याकरितां नायकाचा पाडाव करणें नाना-
सा०स अपरिहार्य झालें. बाकीचे सर्व सरदार केवळ आपापल्या मतलबा-
पुरते झटत; एकंदर राज्याचें कल्याण कसें साधेल, याचा विचार त्यांस
नसे. नानासाहेबास मतलब नव्हता असें नाहीं, परंतु स्वतःच्या कल्पने-
प्रमाणें मुख्य प्रधानकीचें कर्तव्य तो निक्षून बजावीत होता. निदान
पेशाव्यावरच सर्व दोष लादण्याइतका सबळ पुरावा या प्रकरणांत उपलब्ध
नाहीं. हळूहळू तो आपला शह एकंदर मराठमंडळावर बसवीत