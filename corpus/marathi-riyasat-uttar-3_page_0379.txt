केला असता. कदाचित् छत्रपतीसच रायगडावर कायमपणें अटकेत ठेवण्याचा
बाजीरावाचा हा घाट नसेल कशावरून ? कारण वरील पत्राचेच वेळीं चतुरसिंग
भोसल्यास असेंच बाजीरावाने दगाबाजीनें अडकवून ठेविलें, हें सुप्रसिद्ध आहे.
छत्रपतीसंबंधानें बाजीरावास नेहमींच धास्ती वाटे.
आपल्या एकंदर उद्योगाचा फलादेश खुद्द यशवंतरावानें नागपुरकर व्यंकोजी
भोसले यास एक सुंदर पत्र लिहून केला आहे तें पत्र येणें प्रमाणेंः-
राजश्री व्यंकोजी भोंसले सेना-धुरंधर गोसावी यांस सकल गुणालंकरण अखंडित
लक्ष्मी आलंकृत राजमान्य,
स्ने ।। यशवंतराव होळकर
राम राम विनंति उपरी येथील कुशल जाणून स्वकीय लिहीत असावें. विशेष. आपण
छ १६ रबिलाखरचें (१४०७०१८०५) पत्र पाठविलें तें छ १६ जिल्कादर्दी
( ८०२०१८०६) पावलें. अभिप्राय अवगत झाला. 'आपलें पत्र आले होतें त्यावरून
येण्याची सिद्धता झाली, परंतु अनेक प्रकारच्या अडचणी प्राप्त होऊन यावयाचा योग
तूर्त घडत नाहीं; जमियत रवाना केली आहे ती येऊन पावेल, मागाहून हरएक
निमित्तानें नर्मदा उत्तर तीर येणें घडेल व सविस्तर राा व्यंकटराव कृष्ण यांचे
लिहिल्यावरून कळेल,' म्हणोन लिहिलें व मशारनिल्हेचे लिहिण्यावरून समजण्यांत
आलें. ऐशीयास, स्वराज्यांत जलचरांचा प्रसार विशेष झाला. हा घडूं न येण्यास्तव,
महाल मुलकाची आशा न ठेवितां, कळेल त्याप्रमाणें फौज व कंपू वाढवून, करोडों
रुपयांचे पेंचांत येऊन, आज दोन अडीच वर्षे होत आली, रात्रंदिवस
इंग्रजांशी मुकाबल्याचा प्रसंग घडत आला. दरम्यान र॥ दौलतराव सिंदे
यांसी मेळ करून भेट घेतली. त्यांचे आपले एकविचारानें पगडीवाले सार्माल
राहतीलच, या भावें आपल्याकडे पत्रांच्या रवानग्या होत गेल्या. मेवाड प्रांतीं आलि-
यावर तांम्रांस चोहोंकडून पायबंद देऊन हारीस आणावे यास्तव पंजाबापावेतों
यावयाचें केलें. इकडे लाहूरवाले वगैरे शीखांच्या भेटी होऊन सर्व सामल जाले. पोख्त
जमाव झाल्यामुळे फिरंगी मागें पंचवीस तीस कोसांचे अंतरानें येत गेले. त्यांनी
पठ्यालाचे मुक्रामापासून समेटाचें बोलणें लाविलें. इकडील मुस्तेद (तयारी) पाहून
सोबत्यांनी (सिंद्यांनी) राजेरजवाडे अनुकूल करून दिल्लीचे सुमारें येऊन शह
द्यावा, तें न करितां, कारभारी दुराशेंत (कारभाऱ्यांच्या स्वार्थात) येऊन
पुनः त्यांसीं एकोपा ठेवून मेवाडांत राहिले. (पूर्वी) स्वराज्यांतील ऐक्यता
बहुत, येणें करोन आज पावेतों व्यंग न पडतां एकछत्री अंमल फैलावला होता.
हल्लीच्या आपसांतील चाली पाहून सर्वांस आपलें घर संरक्षण करून जमीनदारीनें
