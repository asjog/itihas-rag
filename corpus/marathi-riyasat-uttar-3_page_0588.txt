दिसतें. याचें मुख्य कारण म्हणजे आपण आतां जिंकलें गेलों ही भावना या सर-
दारांचे गळीं उतरण्यास पुष्कळ अवधि लागला. अंगवळणीं पडलेले पूर्वीचे सर्व बडे-
जाय त्यांनीं तसेच चालू ठेविले, आणि पूर्ण शांतता प्रस्थापित होईपर्यंत वसुलाचे
नांवानें पूज्य होतें. पांचपन्नास हजार फौजेचें सर्व लटांबर बरोबर घेऊन दौलतराव
खंडणी वसूल करण्यासाठी राजपुतान्यांत दौरे काढीत होता. दरमहा दरशेंकडा पांच
रुपये व्याज देऊनही कर्ज मिळण्याची मारामार पडे. राजपूत राजे तर आतां मराठ्यांस
फुकटच्या खंडण्या भरण्यास अगदींच नाखूष होते.
पण बाहेर कितीही अडचणी असल्या तरी दौलतरावाची चित्तवृत्ति सदैव
आनदी असे. त्याच्या चैनीचा भंग असा कधीं झालाच नाहीं. त्यास शिकारीचा
नाद अतिशय होता. आजूबाजूस कोठें वाघ आहे अशी बातमी लागली की पुरे;
लगेच भूक तहान विसरून तो धावत शिकारीस जाई. वाघाची शिकार तो बहुधा
हत्तीवरून करी. थंडीच्या दिवसांत आठवड्याचे चारपांच दिवस तरी त्याचे शिकारींत
जात. शिकारींत न्यावयाच्या हत्तींस मुद्दाम विशिष्ट औषधी चारून तयार करीत.
दौलतरावाचा हा दौरा आगऱ्यापासून जयपुरच्या राज्यांतून चंबळच्या कांटानें
दक्षिणेस कोठ्या पावेतों येऊन तेथून पुढें उत्तरेस अजमीर पर्यंत सुमारें दीड वर्ष
चालू होता. जयपुरकडून पुष्कळ वर्षे तुंबलेली जबरदस्त खंडणी दौलतरावानें मागि-
तली, तेव्हां तेथील राजानें आपला वकील खुशालीराम बोहरा यास तडजोडीसाठीं
दौलतरावाकडे पाठविलें. येतांना या वकिलानें चार सुंदर घोडे, उत्तम शृंगाराचे
दोन भव्य हत्ती, आणि कुशल नाचणारणींचे दोन ताफे असा नजराणा सिंद्यासाठीं
आणिला. सुस्वरूप तरुण पोरींच्या आगमनानें जितकें दौलतरावाचे मन द्रवेल
तितकें दुसरें कशानें द्रवणार नाहीं हें राजपूत दरबारी जाणून होते. दौलतराव केवळ
चैनीचा पुतळा होता. स्वातंत्र्य गमावून आपण आतां इंग्रजांचे पूर्ण ताबेदार बनलों ही
हीन स्थिति त्यास कळत नव्हती असें नाहीं, पण दुःख किंवा मान अपमान सर्व
विसरून जाण्याचें उत्कृष्ट साधन म्हणजे चैन व रागरंग असें समजून तो त्यांचा
आश्रय करी. वाघाची शिकार, तरुणींचें नाचगाणें, रंगीबेरंगी चांगलेसे पतंग किंवा
हत्तींच्या टकरा असे कांहीं विषय पुढे आले की सर्व अडचणी व दुःखें त्याच्या मनांतून
पार नाहींशीं होत. एकदां स्वारी एका गढीस वेढा घालून लढत होती. वेढ्याचें
काम आपण स्वतःच सर्व पाहणार असें सांगून त्यानें जवळच एका शेतांत तंबू
उभारून तेथे चार खुषमस्कऱ्यांचें संगतींत अत्यंत अर्वाच्य क्रीडा चालविली. त्या वेळीं
