केलेला प्रयोग अयशस्वी कां झाला, उपकारकर्त्या इंग्रजांबद्दल प्रतापसिंहाचे मनांतः
वैषम्य कां आलें आणि एवढ्या हुशार राजपुरुषाचा शेवट असा शोचनीय कां झाला,
इत्यादि प्रश्न ऐतिहासिक दृष्टया विवेचनार्ह असूनही त्या संबंधानें आपल्याकडे साधार
माहिती फार थोडी प्रसिद्ध आहे. प्रतापसिंहाच्या पदच्युतीबद्दल इंग्रजींतील ग्रंथसंभार
प्रचंड आहे. पार्लमेंटापुढे सादर झालेले छापील कागदांचे विस्तृत भाग बसूकृत
सातारा, राणी सगुणाबाईचे अपील इत्यादिकांत प्रतापसिंहाच्या राजद्रोह प्रकर-
णाची माहिती भरपूर मिळते, तथापि त्याच्या इतर कारभाराचें विवेचन त्यांत फारसें
आढळत नाहीं. किंबहुना त्याचा स्वभाव व योग्यता यांची निर्विकार चर्चा फारसी
कोठें केलेली दिसत नाहीं. शेडगांवकर बखरींत प्रतापसिंहाबद्दल अभिप्राय आहे तो
समकालीन व ग्राह्य समजला पाहिजे 'त्यांची बुद्धि फार विशाल असोन ते बोलके
उत्तम प्रकारचे होते. धूर्तता चांगली होती. घोड्यावर बसणें व शिपाइगिरींत शूर व
सर्व गुण जाणते व सर्व विद्याप्रवीण होते. अंतःकरण निर्मळ असोन पदरचे लोकांचा
अभिमान फार होता. इन्साफाचें काम वख्तशीर करोन जातीचे अकलेनें राज्यकारभार
सुव्यवस्थित चालविला. अपराधी शरण आल्यावर क्षमेविशीं औदार्य फार होतें. त्यानें
स्वारसिबंदी व कामगार वगैरेंचा पगार वेळेवर देऊन व रयत सुखी राखोन लोक
हुशार ठेविले. स्नान संध्या पूजादि नित्य नेम व सुक्रमेँ करण्याची आवड व कुळ-
स्वामीवर भक्ति होती पुरातन नोकर लोक गरीबींत आले होते त्यांचें ऊर्जित केलें.'
वीस वर्षाच्या कारभारांत चाळीस लाख रुपये लोकोपयोगी कार्यात प्रतापसिंहानें खर्चिले
असा हिशेब बखरींत दिला आहे, तो चौदा लाखांचे उत्पन्नाचे मानानें सढळच होय.
प्रतापसिंहाचा स्वभाव समजल्याशिवाय त्याचें इंग्रजांशीं वैषम्य कां उपस्थित झालें
हे कळणार नाहीं. लहानपणीं बाजीरावानें त्यास अडकवून ठेवून विद्येची किंवा
जगाची ओळख त्यास होऊं दिली नाहीं. तो निर्व्यसनी, शुचिर्भूत, मानी,
उदार, स्पष्टवक्ता व कनवाळू होता. म्हणजे शूर शिपायास शोभेसें त्याचें
आचरण होतें. जातीचा व धमाचा अभिमान जरा फाजील होता म्हटला तरी
चालेल. राजनीतींत आंत एक बाहेर एक असा प्रकार चालवून पुष्कळदां मतलब
साधावा लागतो, तशी हातोटी प्रतापसिंहास नसून ताडफाडीच्या उघड्या स्वभावामुळे
तो गोत्यांत आला. अंग बचावून व प्रतिपक्षाचें छिद्र ओळखून त्याजवर संधि येतांच
आघात करण्याचें कसब त्यास नव्हतें. राजनीति बहुरूपी आहे, त्यांत खऱ्याखोय्याचा
विधिनिषेध सदैव बाळगणें शक्य नसतें, ही गोष्ट प्रतापसिंहास पटली नाहीं. त्याचा
