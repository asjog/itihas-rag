लागलें, आणि कर्नाटकचा उद्योग पुरा करण्याचा शाहूनें संकल्प केला. मात्र
निजामाच्या खऱ्या उपद्व्यापाची शाहूस या वेळीं कल्पना नसल्यामुळें पुढें
त्याची धांदल उडाली. दसऱ्यास फौजा रवाना करण्याचें ठरवून त्यापूर्वी पांच
दिवस शाहूनें बाजीराव व सेनापति यांस कळविलें कीं,१ ‘ कित्येक मनसुब्याचा
अर्थ आलाहिदा स्वहस्ताक्षरपणीं लिहिला आहे. याउपरी दिवसगत न लावितां
अति सत्वर फौजेची तयारी करून विजयादशमीच्या मुहूर्ते पंढरपुरचे रोखें येणें.’
ता. १९-९-१७२६. या भाषेवरून अनुमान होतें कीं बाजीराव निजामाचा
डाव ओळखून कर्नाटकाकडे जाण्यास नाखूष असावा. परंतु फत्तेसिंग भोसले व
प्रतिनिधि यांचा आग्रह पाहून शाहूनें बाजीरावास निक्षून लिहिलें. बाजीरावाची
दृष्टि निजाम व उत्तर यांजकडे असून इतरांची दक्षिणेकडे होती. नोव्हेंबरचे
आरंभी बाजीराव निघून पश्चिम बाजूनें बेळगांवपर्यंत गेला, तांच शाहूचे आस-
मंतांत निजामाची धामधूम चालू झाली. ता. १९-११-२६ रोजीं सरलष्करास
शाहू लिहितो कीं ‘प्रधान व सेनापति दक्षिणप्रांतीं फौजनिशीं गेले आहेत. परंतु
या प्रांतीं धामधुमेचा प्रसंग आहे, तरी दोन हजार चांगले स्वार हुजूर पाठवून
देणें.’ शाहूचीही धांदल उत्तरोत्तर वाढत गेली. बाजीराव कर्नाटकांत गेला आणि
रगडून कामगिरी करीत फेब्रुआरीत श्रीरंगपट्टणास एक महिना मुक्काम करून
एप्रिल अखेर परत आला. त्यापूर्वीच परत येण्याविषयीं शाहूचीं पत्रें त्यास निक-
डीचीं जात होतीं. या वेळीं अर्काटपर्यंतच्या प्रांताच्या बंदोबस्ताचा ठराव नबाबा-
बरोबर बाजीरावानें केला, तो त्याचे हयातीपर्यंत चालला.२ याप्रमाणें चित्र-
दुर्ग व श्रीरंगपट्टण अशा दोन स्वाऱ्या कर्नाटकांत होऊनही शाहूचा योजलेला
कार्यभाग घडून आला नाहीं; आणि दक्षिणप्रांतांचा बंदोबस्त प्रस्तुत अपुरा
राहिला तो शाहूनें कधींही दृष्टिआड केला नव्हता. तथापि स. १७३९ पावेतों, मुख्य
फौजा कोंकण, वसई, उत्तर हिंदुस्थान वगैरे ठिकाणीं गुंतलेल्या असल्यामुळें,
कर्नाटकचा जिव्हाळ्याचा कार्यभाग शाहूस लांबणीवर टाकावा लागला. या दर-
म्यान चंद्रसेन जाधव, उदाजी चव्हाण वगैरे मंडळी लाग साधून शाहूस त्रास
देत, आणि शाहूही सिधोजी थोरात, खंडोजी बांडगर वगैरे आजूबाजूचे लहान
लहान सरदार जमा करून चंद्रसेनासारख्यांस दावांत ठेवी. बाजीराव दक्षिण