कीं एकदां इंग्रजांशी दोन हात करून पाहवे, अशी बाजीरावाची कांहीं वेळ
धरसोड चालली. त्रिंबकजी व आपण पुण्यांतून पळून जाऊन बाहेर युद्ध सुरू करावें
असा प्रथम मनाचा निश्चय बाजीरावानें केला, परंतु बापू गोखल्यानें तो त्याचा बेत
मोडून काढीला. इकडे एल्फिन्स्टननें ता. ४ च्याच पत्रांत बाजीरावास कळविलें होतें,
कीं उद्यांच्या उद्यां त्रिंबकजीस हवालीं न कराल तर इंग्रज फौजा पुण्यावर चालून
येतील. त्यावरून ता. ४ सेप्टेंबरच्या रोजीं बाजीरावानें वाड्यांत आपली सर्व मंडळी
जमवून वाटाघाट केली. ता. ५ सेप्टेंबर रोजीं सकाळीं बाजीरावाकडून रेसिडेंटास
निरोप गेला, की त्रिंबकजीला आम्हीच अटक करितों, तुम्ही आपल्या ताब्यांत मागूं,
नये. एलफिन्स्टन-" प्रथम त्रिंबकजीस अटक करून मग काय तें बोला.”
त्यावरून ता. ५ रोजी रात्रीं बाजीरावानें त्रिंबकजीस अटक करून वसंतगडचे
किल्ल्यावर रवाना केलें; आणि त्याची वर्दी ता. ६ रोजी सकाळीं रेसिडेंटास पाठविली.
त्यावरून रेसिडेंटानें कळविलें, 'एवढ्यावर हें प्रकरण मिंटणार नाहीं. त्रिंबकजी पळून
जाईल किंवा बंडखोरी करील तर त्याचा जाब तुम्हांस द्यावा लागेल. उलट पक्षीं
तुम्हीं त्यास आमचे हवालीं केलें म्हणजे हैं एकंदर प्रकरण संपून तुमचे आमचे
व्यवहार पूर्ववत् सुरू होतील. न कराल, तर ग० ज० कडून तुमचे हितास
अपाय होणारे हुकूम आल्यास ते अमलांत आणणें मला भाग पडेल.' त्रिंबकजीस
केलेली अटक सर्वथा पोकळ असून रेसिडेंटाच्या समजुती पुरता तो 'देखावा केलेला
होता. ता. ७ रोजीं सदाशिव माणकेश्वर येऊन एल्फिन्स्टनची पायधरणी करूं लागला.
तो म्हणाला 'त्रिंबकजीस आपले ताब्यांत घेण्याचा आग्रह तुम्ही मेहरनजरेनें परत
घ्या, मी बाजीरावाची समजूत घालून त्यास अटक करविलीच आहे; एवढ्यावर मी
साहेबांची समजूत करून येतों, असें आश्वासन मी श्रीमंतांस दिले आहे. इतक्या
उपर आपण माझी विनंति न मान्य कराल, तर मग मला विष घेऊन प्राणत्याग
करावा लागेल. रेसिडेंटानें ही विनंति बिलकूल मान्य केली नाहीं आणि
सदाशिव माणकेश्वरानें विष ही पण घेतलें नाहीं. पुनः रोज भेटीस येऊन
तो अशाच गोष्टी रेसिडेन्टाशीं बोलूं लागला. इकडे बाजीरावानें वाईस जाऊन
बंड उभारण्याचा घाट घातला. त्याबरोबर एलफिन्स्टनें शिरूरची फौज पुण्यास
बोलावली आणि बाजीरावास पुनः बजावले, 'त्रिंबकजीस हवालीं करा म्हणजे सर्व
प्रकरण अद्यापि मिटेल, शास्त्र्याच्या कुटुंबास थोडी नुकसानभरपाई मात्र द्यावी
लागेल. आज तुमच्या एका शब्दानें हें सर्व भागणार आहे. तें न करितां तुम्हीं पुणे
