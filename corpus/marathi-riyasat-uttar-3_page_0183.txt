फौजेचा उपयोग करावा, असा विचार बाजीरावानें मनांत आणिला. प्रत्यक्ष लेखांत
न गुंततां त्यानें वकिलामार्फत पामरास अशी सूचना केली कीं, ‘हाल्लीं राज्यांत चोहोंकडे
सिंधाचें वर्चस्व झालें असून त्यांचा जाच आतां आम्हांस सहन होत नाहीं. कदाचित्
आम्हांस कैदेंत बसवून दुसरा नवीन पेशवा येथें बसविण्याचा त्यांचा इरादा दिसतो.
अशा रीतीनें आमचे सर्वांचेच प्राण धोक्यांत आहेत. तर यास कांहीं उपाय सांगा. ’
या सूचनेनें पामरास अत्यंत खुशाली झाली. त्यानें लगेच बाजीरावास कळविलें,
कीं आम्ही लॉर्ड वेल्स्लीस लिहून तावडतोब सिंधाचा बंदोबस्त करितों. त्याच बैठ-
कींत पामराच्या सल्ल्यानें बाजीरावाच्या बचावासाठीं एक गुप्त मंडळ बनविण्यांत
आलें. या मंडळाचें प्रमुख पद अमृतरावाकडे असून, बाळोजी कुंजर, सदाशिव माणके-
श्वर, गोपाळराव मुनशी, सैयद बडेखान वगैरे कित्येक गृहस्थ त्यांत होते. यांनीं फौज
चाकरीस ठेवून इंग्रजांची कुमक करावी, आणि इंग्रजांची फौज वाघावर बेळगांवपर्यंत
चालून आली होती, तिलाच पुढें बोलवावी, असा विचार ठरला. फक्त या संबंधानें
कलकत्त्याचा हुकूम आला पाहिजे तो तावडतोब आणविण्याची जबाबदारी पामरानें
स्वीकारली. तदनुसार से० वस्लीस कलकत्त्याचा हुकूम आला, कीं वाघाची मोहीम
पुरी झाल्यावर तुम्हीं परत न जातां जवळच सोईच्या जागीं युद्धासाठीं तयार राहवें,
आणि बाजीरावास सिंधानें प्रत्यक्ष कैदेंत बसविलें अगर तो होऊन पुण्यांतून पळून
गेला, म्हणजे या दोहोंपैकीं कोणतीही एक गोष्ट घडली तरी तुम्हीं एकदम पुण्यावर
चाल करून जावें. असा हुकूम कलकत्त्याहून ता. २८.८.१८०० रोजीं वस्लीस
पोंचला; आणि त्यानंतर लगेच १० सप्टेंबरास वाघाची इतिश्री झाली. वस्लीनें हा
हुकूम अगदीं गुप्त ठेविला होता. मनांतील उद्देशाचा थांग त्यानें कोणासही लागूं दिला
नाहीं. जरूर पडल्यास पटवर्धनांची मदत आपणास असावी म्हणून त्यांस तो विशेष
गोंजारूं लागला. कनकगिरीहून वस्ली कोपळास आला, त्या ठिकाणीं बापू गोखले व
चिंतामणरावआपा यांनीं परत जाण्यास त्याचा निरोप घेतला, त्या वेळीं जवळच कोठें-
तरी असा, फारसे दूर जाऊं नका, असा कानमंत्र त्यानें त्यांस कळविला. हरि परशराम
तर वस्लीबरोबरच राहिला. पुढें ३ ऑक्टोबर रोजीं परत जाण्याचें ढोंग करून वस्ली
हुबळीस आला. पटवर्धनांचा कारकून रामचंद्रपंत आप्पास लिहितो, ‘इंग्रजांचे मसलतीचा
उद्योग दीर्घ दिसतो. वरचेवर जमियत मिळतच आहे. माघारी जाण्याचा रंगच नाहीं.
उमेद पुढेंच आहे. मसलत समजूं देत नाहींत. करवीरचें पारिपत्य करतील, पुढें
सरकारचे दौलतीवर तोंड टाकतील, या अपेशास आपण कारण होऊं नये. श्रीमंतांचे