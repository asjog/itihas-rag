पाटणाचा सुभा होता, त्यास व अजितसिंगास गुजराथेंतून त्यानें आपल्याजवळ
बोलावून घेतलें. या सरदारांच्या फौजा दिल्लींत आल्या, तेव्हां सय्यद अब्दुल्लानेंही
आपली फौज वाढविली. प्रसंग लवकरच हातघाईवर येणार असा सुमार दिसूं
लागला. म्हणून अवदुल्लानें भाऊ हुसेन यास ताबडतोब दिल्लीस बोलाविले.
वरील तहास अनुसरून हुसेनअलीनें मराठ्यांची फौज आपल्या मदतीस आणविली.
दिल्लीस जाण्याचें हें कारस्थान शाहू व बाळाजी यांनीं अंगावर घेतलें. दिल्लीस
फौजा पाठविण्याची सारी खटपट खंडो बल्लाळ यानें केली असाही उल्लेख आहे.
खंडेराव दाभाडे, उदाजी पवार व कान्होजी भोसले यांस फौजांबरोबर जाण्याची
आज्ञा शाहूनें केली. कान्होजी स्वतः गेला नाहीं. त्यानें आपले बंधु संताजी व
राणूजी भोसले यांस पाठविलें. बाळाजीनें आपला पुत्र बाजीराव व बाळाजी महादेव
भानु फडणीस यांस बरोबर घेतलें. फौजेच्या खर्चाबद्दल नर्मदा नदी उतरल्या-
पासून परत येईपावेतों दररोज एक ठरीव रक्कम देण्याचा व बादशहाकडून
तहाच्या कबुलीचें फर्मान देवविण्याचा हुसेनअलीचा करार होता.

अर्विन लिहितो. ‘हुसेन सय्यदानें बादशहावर शह बसविण्यासाठीं एक
विलक्षण युक्ति योजिली. औरंगजेबाचा मुलगा अकबर संभाजीकडे येऊन पुढें
इराणांत पळून गेला,त्यास मुइनुद्दीन नांवाचा मुलगा असून तो शाहूच्या हस्तगत
झालेला आहे: आणि आपली मातुःश्री व बंधु दिल्लीस कैदेत आहेत त्यांची सुटका
केल्यास आम्ही मुइनुद्दीन यास तुमचे हवाली करतों, असें शाहूचें बोलणें आप-
ल्याकडे आलेलें आहे, अशी हकीकत हुसेनअलीनें बादशहास कळविली. बाद-
शहास ती गोष्ट मान्य होऊन त्यानें मुइनुद्दीनास ताबडतोब दिल्लीस पाठवावें,
आणि आपण शाहूची मंडळी सोडतों असें कबूल केलें. हा सगळाच प्रकार बना-
वट होता. मुइनुद्दीन नांवाचा राजपुत्र म्हणून कोणीच नव्हता. परंतु हुसेनअलीनें
औरंगाबादेजवळ आपल्या मुक्कामाशेजारीं तंबू वगैरे मारून एक भव्य उतारा तयार
केला, आणि राजपुत्र आला असें दाखविण्याकरितां मिरवणूक काढून एक इसम
तसा तयार करून ठेविलेला तेथें आणिला. पुढें रोजचे रोज हुसेनअलीनें या राज-
पुत्रास जाऊन भेटण्याचे वगैरे बाह्योपचार यथास्थित केले. अशा रीतीनें दिल्ली-
पावेतों या राजपुत्राचें सोंग नेण्यांत आलें. बहुधा हा प्रकार शंकराजी मल्हा-
रच्या युक्तीनें शाहूची मंडळी सोडविण्यासाठीं उपयोजिला असावा.