पेशवा पुणे सोडून बाहेर पडला, व त्यानें १२ फेब्रुवारीस औरंगा-
बादेस शह देऊन सय्यद लष्करखानापासून सत्रा लक्ष रुपये खंडणी
घेतली आणि जप्ति उठविली. सत्रा खेरीज जप्तीचा वसूल आला.
( पु. रो. पृ. ६१ ). यावेळीं " औरंगाबाद व बऱ्हाणपुर हे निजामाचे
दोन सुभे फौज पाठवून पेशव्यानें जप्तींत ठेविले. ते काबीज करण्याचाच
पेशव्याचा घाट होता. पुढें सलाबतजंग येतो असें ऐकून, त्यास अडविण्या-
करितां म्हणून पेशवा दक्षिणेस कृष्णाकांठीं गेला. ता. २० जानेवारीस
पेशव्यास त्याचा वकील लिहितो ‘ प्रस्तुत रामदासपंताचा बहुत उत्कर्ष
झाला. मुख्याची कृपा बहुत, हें वर्तमान आपणास विदित जालेंच असेल.
माझा त्यांचा बहुत स्नेह. एकजीव व दोन शरीरें, म्हटलें पाहिजे. मजला
त्यांही बहुत लिहिलें आहे कीं सैन्यास येणें, म्यां उत्तर लिहिलें कीं मजला
केशवरावजीची चाकरी टाकणें नाहीं. हें वतन आहे. तुम्हीं खडकीस
आलियावर येईन. रामदासपंत बहुत उदार गृहस्थ आहे. ’ [खं.३ले.३७५]
‘ यानंतर फिरोजजंग बहादूर यांनीं दक्षिणेंत यावयाची तयारी केली. जागां
जागां कासद पाठविले. कित्येक उमराव सांगातें तैनात होतात. आपले
लोकांस हुजरांत ठेवितात. पहावें होऊन येईल तें खरें. पंतप्रधानांची
उमेद त्यांस बहुतशी आहे. वकिलांनी त्यांची खातरजमा बहुतशी केली
आहे. ’ अशी खबर पेशव्यास ता. १२ फेब्रुवारी रोजी लिहिलेली आहे.
[ कित्ता ३७५ A ] निजामुलमुल्काच्या मृत्यूनंतर पुढील दोन तीन वर्षांत
निजामशाहीत नानाप्रकारच्या भानगडी उपस्थित होऊन त्यांत पेशव्यानें
मराठशाहीच्या तर्फेनें आपली बाजू कळकळी सांवरीत नेली हें बारीक
अनेक पत्रांवरून चांगलें व्यक्त होईल. ग्रँट डफची हकीकत एकदेशीच
असल्यामुळें खरा प्रकार समजण्यास या नवीन कागदपत्रांचा चांगला
उपयोग होतो. याचवेळीं ताराबाईचें कारस्थान रामदासपंताकडे होतें, तें
मोडून दीवाणास काढण्यास जोरें लावा म्हणून, पेशवा सलाबतजंग