'वेड्यावांकड्या गोष्टी मी त्यास करूं देत नाहीं, म्हणून मजवरही तो अतिशय
चिडलेला आहे. तोंडावर गोड बोलून माझी समजूत पाडतो, पण माझी पाठ फिरतांच
लगेच उलट वागूं लागतो. त्याला वाटतें, मीच (वेल्स्ली) काय तो कंपनी सरकारांत
एक कांटा आहे. माझ्यामुळे बाजीरावाच्या कारभारास अडथळा येत असेल तर,
शक्य तितक्या त्वरेनें माझी येथून बदली करा. म्हणजे तरी बाजीरावाचा विश्वास
पटून त्याचा कारभार चालीस लागो. कारण मी बाजीरावाकडे शिफारस केल्यामुळेच
जर लोकांचें नुकसान होऊं लागलें, तर मग कंपनीसरकाराची लोकांत इभ्रत ती
काय राहिली ! कामांची निरवानिरव करून मी शक्य तितक्या लौकर येथून चालतें
व्हावें यांतच उभय पक्षीं फायदा आहे. बाजीरावासंबंधानें माझें अत्यंत वाईट मत
बनलें आहे यांत शंका नाहीं. त्याला शब्दाची किंमत नाहीं कीं जनांची लाज नाहीं.
स्वभाव तर इतका खुनशी व दुष्ट आहे कीं कांहीं पुसूं नये. कपटवियेंनही तो पूर्ण
निष्णात आहे. वसईचा करार केल्या दिवसापासून आज एका वर्षात त्यानें स्वतःच्या
हिताची किंवा आम्हीं सुचविलेली एकही गोष्ट केली असेल तर शपथ. मग असला
गृहस्थ राज्यावर ठेवणें युक्त आहे काय, असें मला विचाराल तर माझें उत्तर इतकेंच,
कीं या गोष्टीस नाइलाज आहे. मला दुसरा मार्गच दिसत नाहीं. आतांच सर्व राज्य
आपण ताब्यांत घ्यावें तर भयंकर युद्ध माजून विश्वासघाताचें पाप आमचे माथीं येईल.
चिमाजी किंवा अमृतराव यांपैकी कोणास तरी दिवाण नेमून त्याजकडून कारभार
घ्यावा असें कदाचित् ठरवितां येईल, पण त्यामुळे बाजीरावाची सुडाची भावना कशी
नाहींशी होणार ! खरें म्हटलें तर तिघां बंधूत अमृतरावच शहाणा व राज्य सांभाळ-
ण्यास लायक आहे, आणि त्यासच आपण पेशवाईवर आणावा तर, पुढें कीं काळीं
न होऊन जर तो आमच्याशीं वांकडा झाला तर, तो आपल्या राज्यास एक नवीनच
कांटा उत्पन्न झाला असें समजा. त्यापेक्षां हल्लींचा बाजीरावच शतपट बरा.'
अमृतराव व होळकर पुण्यास पेशवाईचा जम बसवीत होते, त्यांसच साह्य करून
त्यांजकडून बाजीरावाची कांहीं तरी स्वतंत्र व्यवस्था ठरवून घेणें इंग्रजांस शक्य होतें. या
योगानें युद्ध टळून मराठ्यांचें राज्य इतक्या लवकर घसरले नसतें. सिंदे व भोसले
यांस पुण्यांत आणून सर्व मराठे सरदारांची एकी इंग्रजांस घडवून आणतां आली
असती. हा प्रकार बाजूस ठेवून, झालें तें झालें असें समजून इंग्रज जरा तटस्थ राहते,
तरी देखील मराठमंडळास आपलें घर सुधारण्याची संधि मिळाली असती. अमृतराव व
यशवंतराव हे दोघेही उत्साही व तरुण असून कोणाच्याही वाइटाबर नव्हते. पूर्व चालीस
