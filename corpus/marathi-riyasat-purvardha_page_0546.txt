क्रम, कर्तृत्वशक्ति इत्यादि गुणांसंबंधानें शिवाजीशीं ह्या पुरुषाची तुलना
केली असतां चालेल; परंतु हेतूच्या पवित्रतेसंबंधीं जेथें विचार करावयाचा
असेल, तेथें ह्या दिग्विजयी व दुष्ट पुरुषांशीं तुलना काय कामाची ? अशा
ठिकाणीं स्वातंत्र्यार्थ खटपट करणाऱ्या पवित्र महापुरुषांचाच तेवढा प्रवेश
होणें अवश्य आहे. वास्तविक पाश्चात्य महापुरुषांशीं तुलना केल्यानेंच
म्हणजे शिवाजीच्या महत्त्वाची इयत्ता ठरणार आहे, असा प्रकार बिलकुल
नाहीं. शिवाजीची योग्यता स्वयंसिद्ध आहे; अलेक्झांडराप्रमाणें शिवाजीनें
आपल्या स्नेह्यासोबत्यांस ठार मारिलेलें नाहीं; सीझराप्रमाणें आपल्या बाय-
कोस सोडून दिलेलें नाहीं; बोनापार्टाप्रमाणें परराष्ट्रांचें स्वातंत्र्य पायाखालीं
तुडविलें नाहीं; क्रॉम्वेलप्रमाणें कोण्या प्रांतांतील लोकांची कत्तल उडविली
नाहीं. फ्रेडरिक धि ग्रेटप्रमाणें नीच दुर्गुण शिवाजीच्या अंगीं नव्हते.
शिवाजीचें वर्तन न्यायाचें, नीतीचें, पराक्रमाचें, स्वधर्मपरायणतेचें व
परधर्मसहिष्णुतेचें होतें. अनेक लढायांत विजय संपादन करणें;
मैदानांत, समुद्रतीरावर, किंवा डोंगरावर तीनचारशें किल्ले बांधणें;
नवीन सैन्य तयार करणें, नवीन आरमार निर्मिणें; नवे कायदे
करणें; स्वभाषेला उत्तेजन देणें; कवींना आश्रय देणें; नवी शहरें
बसविणें; स्वधर्म स्थापन करून त्याचें ऐश्वर्य वाढविणें; सारांश, स्वरा-
ज्याचा उद्धार करून स्वदेशाला स्वतंत्र व सुखी करणें; ह्या लोकोत्तर
कृत्यांनीं जर कोण्या पुरुषानें ह्या भूमंडळाला अक्षय ऋणी करून ठेविलें
असेल, तर तें शिवाजीनेंच होय. शिवाजीची खासगी वर्तणूक व सार्व-
जनिक पराक्रम इतके लोकोत्तर होते, कीं त्यांच्याशीं तुलना करावयास
जी जी म्हणून व्यक्ति घ्यावी ती ती ह्या नाहीं त्या गुणानें शिवाजीहून
कमतरच दिसेल. ह्या अवतारी पुरुषाविषयीं लिहितां लिहितां समर्थ म्हण-
तात, ' तयाचे गुणमहत्त्वाशी ! तुलना कैंची ? ' ' यशवंत, कीर्तिवंत,
सामर्थ्यवंत, वरदवंत, नीतिवंत, जाणता, आचारशील, विचारशील, दान-
शील, कर्मशील, सर्वज्ञ, सुशील, धर्ममूर्ति, निश्चयाचा महामेरु, अखंड-
निर्धारी, राजयोगी, ' अशीं नाना प्रकारचीं विशेषणें शिवाजीला राम-
दासांनीं लाविलीं आहेत. निस्पृही व स्पष्टवक्त्या अशा समकालीन ग्रंथ-
कारानें हें गुणवर्णन केलेलें आहे, हें लक्षांत घेतलें असतां, शिवाजीच्या
अंगी असलेल्या जाज्वल्य गुणांच्या इयत्तेचा अंदाज सहजासहजीं करतां