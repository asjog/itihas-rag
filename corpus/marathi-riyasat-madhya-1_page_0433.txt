कागद बारकाईनें वाचल्या शिवाय ध्यानांत येणार नाहीं.निरनिराळ्या ठिकाणां हून
फौजांच्या मागण्या येत त्या पुऱ्या पाडतांना शाहूची त्रेधा उडे. आज आपणास
दहा पांच मोठ्या सरदारांचीं तेवढींच नांवें त्या वेळच्या उद्योगांत भाग घेणारांचीं
परिचित आहेत. परंतु यांशिवाय आणखी किती तरी लहान मोठ्या सरदारांचे
उल्लेख रोजनिशींत आहेत. दावलजी व आनंदराव सोमवंशी, सूर्याजी पांढरे,
कदम बांडे, पवार, बांडगर, थोरात, मोहिते, जाधव, निंबाळकर,
पिसाळ, धुमाळ, इत्यादि मराठ्यांचीच यादी केली तर ती प्रचंड होईल.याशिवाय
ब्राह्मण सारस्वत, प्रभु वगैरे दुसरेही अनेक इसम या राष्ट्रीय उद्योगांत खपत
होते. त्यांस मिळालेले किताब,जहागिरी,इनामें वगैरेच्या अनुरोधानें त्या वेळीं हा
राष्ट्रीय उद्योग करणाऱ्या इसमांची संपूर्ण हकीकत त्यांच्या वंशजांनीं बाहेर आण-
ण्याचा प्रयत्न केल्याशिवाय त्या वेळचा इतिहास परिपूर्ण होणार नाहीं.पेशव्यांनीं
मराठे घराण्यांचा उच्छेद मुद्दाम केला हा प्रवाद निराधार ठरतो.जुन्या घराण्यांचें
अर्जित करावें ही बुद्धि पेशव्यांचे ठिकाणीं जागृत होती. नरसोजी नाईक वणजारे
यास बाजीराव लिहितो. ‘ तुम्ही पुरातन राज्यांतील सेवक, तुमचे हातून सेवा
घेऊन सर्व प्रकारें अर्जित करावें हें आवश्यक आहे. स्वामिसेवा केलीया तुमचें बरें
सर्व प्रकारें पूर्ववत् प्रमाणें चालेल, रुर्जित होईल यांत संदेह नाहीं. अशा प्रका-
रचीं पत्रें स. १७२७त वीस सरदारांस लिहिलेलीं आहेत. असेंच ममतेचें पत्र
जिवाऊ शिंदे (बहुधा नेमाजी शिंद्याची बायको) इला बाजीरावानें लिहिलेलें आहे.
‘ हें घर तुमचें आहे, आम्ही सर्वस्वें तुमचें असों. यास संदेह नाहीं.
मराठशाहीच्या कारभारांत ब्राह्मणांची संख्या व महत्त्व आरंभी फारच कमी
होतीं हिशेबी व कारकुनी पेशाबाहेर ब्राह्मणांचा भरणांचा बाळाजी विश्वना-
थाचे वेळेस फारसा नव्हता. बाजीरावानें तर ब्राह्मण जातीला विशेष अगत्य
दाखविल्याचें मुळींच दिसत नाहीं. शिंदे होळकर, पवार, जाधव वगैरे मंडळीच
त्याच्या जिव्हाळ्याची असून, सोवळ्या ओवळ्याचे बाबतींत सुद्धां हा मस्तानीचा
यजमान विधि निषेध बाळगणारा होता असें दिसत नाहीं. लष्करांत वगैरे असतांना
जातिनिर्बंध त्यानें पाळलेच नसावे नानासाहेबाचें धोरण अगदींच वेगळें असून
त्यानेंच ब्राह्मणांची भरती विशेष केली, तरी मराठे मंडळींचेंही त्यानें चालविलें.
माधवराव पुनः निस्पृह निघाला, आणि नारायणरावानें तर उलट बाजूची कमाल