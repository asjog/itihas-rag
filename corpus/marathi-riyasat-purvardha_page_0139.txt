उत्तरहिंदुस्थानांत अफगाणिस्थान व इराण वगैरे देशांतून अस्सल
मुसलमानांची भरती नेहमीं होत असे, तशी महाराष्ट्रांत झाली नाहीं.
महाराष्ट्रांतील मुसलमानांची बरीच संख्या हिंदूंच्या मिश्रणाानें उत्लन्न
शाली असून अनेक प्रसिद्धीस आलेले मुसलमान सरदार मूळचे
हिंदु असून धर्मान्तर करून मुसलमान झाले होते. अशा लोकांच्या
मनांत हिंदूंविषयीं प्रखर वैरभाव वागत नव्हता. ब्राह्मणी राज्याचा संस्था-
पक हुसेन यानें तें राज्य स्थापन करतांना, दाखविलेली हिंदूंविषयीं
आदरबुद्धि 'ब्राह्मणी' या शब्दांतच व्यक्त होते. आपलें राज्य चिर-
स्थायी व्हावें म्हणून हिंदु लोकांस मोठमोठीं कामें व देणग्या देऊन खुष
ठेवणें त्यांस भाग पडलें. उत्तरेंत फारशी न उर्दू या भाषांचा उपयोग
सर्व सरकारी कामांत होत असे, त्याप्रमाणें दक्षिणेत त्या भाषा कींही
सुरू न होतां, उलट मराठी भाषाच दरबारची भ'षा म्हणून वापरिली जाई.
शेजारीं विजयनगरचें प्रबल हिंदु राज्य हयात होतें तोपर्यंत त्याचा मुसल-
मानांवर विशेष दाब होता; यामुळे मुसलमानांच्या अंगचे प्रखर तेज येथे
प्रगट झालें नाहीं. विजयनगरच्या हिंदु राजाचे पदरीं पुष्कळ मुसलमान
फौज होती, आणि मराठे शिलेदार व बारगीर मुसलमानांच्या पदरी होते.
मुसलमान सुलतान हिंदु स्त्रियांशीं लग्न लावीत, म्हणून साहजिकच त्यांचा
व त्यांच्या संततीचा ओढा बऱ्याच अंशीं हिंदूंकडे असे. विजापूरचा
पहिला सुलतान यूसुफ आदिलशाहा याची बायको मुकुंदराव नामक ब्राह्म-
णाची बहीण असून ती बुबुजीखानम् ह्या नांवानें प्रसिद्ध आहे. तिचेच मुलगे
पुढें विजापुरच्या गादीवर बसले. निजामशाहीचा संस्थापक अहंमद निजाम-
शहा हा वहांडांत पत्री म्हणून गांव आहे तेथील तिमाप्पा बहिरव नामक
कुळकरण्याचा मुलगा, ( भाग पहिला, पृ. २४५). बहिरव याचा अपभ्रंश
बहिरी असा होऊन तें निजामशाही सुलतानांचें टोपण नांव झालें. इमाद-
शाहीचा संस्थापकही असाच धर्मान्तर केलेला हिंदु होता. (भाग १,
पृष्ठ २४४). बेदरचा अमीर बेरीद याची बायको साबाजी नामक एका
मराठे सरदाराची मुलगी होती. एकंदरीनें दक्षिणेंत मुसलमानी अंमल
चालू असतां हिंदूंचें स्वत्व नाहींसें झाले नव्हतें. (पहा-मुसलमानी रिया-
सत प्र. १६-९, व प्र. १९-२, ६.)

