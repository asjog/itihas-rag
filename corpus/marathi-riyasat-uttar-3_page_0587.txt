युद्धांत इंग्रजांची सार्वभौम सत्ता स्थापन झाल्यावर बाजीराव, दौलतराव वगैरे
प्रमुख व्यक्ती एकदम निष्प्रभ झाल्या. आपण हें काय केलें याची जाणीव त्यांस
यत्किंचित् असल्याचा भास होत नाहीं. या दोघां व्यक्तींचे पुढील काळाचे आत्मगत
विचार उपलब्ध व्हावे अशी मोठी उत्कंठा वाचकांस वाटू लागते. कृतकर्माचा यांस
कांहीं पश्चात्ताप झाला कीं नाहीं, की अखेरपर्यंत ते आपल्याच घमेंडीत आनंदानें
वागले हैं समजण्याची आतुरता उत्पन्न होते. बाजीराव पुढें ४००५० वर्षे जगला, पण
त्या दीर्घायुष्यांत त्यास यत्किंचित् खेद झाल्याचे आढळत नाहीं. तशीच स्थिति
बहुतेक दौलतरावाची. शंभर सवारों वर्षापूर्वीच्या वस्तुस्थितीची बरीचशी बोधप्रद
माहिती तत्कालीन इंग्रजी लेखांत वाचावयास मिळते. दौलतराव ता. २१०३०१८२७
रोजीं ४८ वर्षे वय होऊन मरण पावला. उंची पांच फूट पांच इंच, वर्णानें काळसर
व अंगानें स्थूल होता.
शके १७२५ ची नारळी पौर्णिमा, ता. ३ आगष्ट स. १८०३ बुधवार या दिवशीं
इंग्रजांनीं दौलतराव सिंद्यावर युद्ध पुकारून चार महिन्यांत त्याचा पाडाव केला. तेव्हां-
पासून त्याजवर आपला शह कायम ठेवण्यासाठीं त्यांनी त्याचे दरबारी आपला रेसिडेंट
ठेवून दिला. या रेसिडेंटाजवळ इंग्रजांची एक लहानशी लष्करी तुकडी असे. तिचा
अंमलदार कॅप्टन ब्राउटन स. १८०८०९ सालीं राजपुतान्यांत दौलतरावाच्या स्वारी-
बरोबर फिरत असतां त्यानें डिसेंबर १८०८ पासून फेब्रुवारी १८१० चे अवधींत
नानाविध माहितीनें भरलेलीं ३२ विस्तृत पर्ने इंग्लंडास लिहून पाठविलीं, तीं पुढें
लगेच छापून प्रसिद्ध झाली. त्यावरून दौलतराव, त्याचे कुटुंब व कारभारी, त्याचें
लष्कर, त्यांत वावरणाऱ्या अनेक व्यक्ती इत्यादिकांचीं सुंदर लेखचित्रे आपणास
पाहवयास मिळतात. दसरा, होळी, संक्रान्त, ताबूत, कुस्त्या, नाच, गाणीं, रागरंग,
प्रवासाच्या सोयी गैरसोयी, बाजार, लोकस्थिति वैगैरे शेंकडों बाबतींची भरपूर माहिती
ब्राउटनच्या लेखांत वाचावयास मिळते. ब्राउटननें ही माहिती स्वतः पाहिलेली अथवा
मोठ्या परिश्रमानें व कसोसीनें तपासून लिहिलेली असल्यामुळे तिच्या खरेपणाविषयीं
संशय वाटण्याचे कारण नाहीं. तिचाच सारांश आतां देतों.
पैशाची अडचण हा मोठा रोग त्या वेळीं सर्व सिंदेशाहीस ग्रासीत होता. धरणीं
पारणीं, खून मारामाऱ्या वैगैरे गोष्टी रोजच्याच परिचयाच्या झाल्या होत्या. मोठमोठ्या
सरदारांची पैशापायीं होणारी कुचंबणा उत्तर मराठशाहींत आपण नेहमींच वाचतों.
पण त्याहीपेक्षां भयंकर प्रकार अव्वल इंग्रजींत सुद्धां कांहीं दिवस चालू असल्याचें