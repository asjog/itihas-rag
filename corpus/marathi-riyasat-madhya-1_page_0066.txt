आलें. परंतु ' गदाधराचा भटी कारभार, यथास्थित बंदोबस्त न होय, ' ह्मणून
गदाधराचें पद काढून स. १७११ त तें त्याचा भाऊ नारो प्रल्हाद यास देण्यांत
आलें. ता. ३०-११-१७१० रोजीं गदाधराचा शिक्का असून, १-६-१७११
रोजीं नारो प्रल्हादाचा आहे.३ इकडे परशुरामपंतास शाहूची चलती दिसून
येतांच उभयपक्षीं समजुतीचे प्रयत्न चालले. त्यांत पंतानें शाहूस कळविलें कीं,
' स्वामींनीं आज्ञा सांगोन पाठविली तदनुरूप श्रीवरील पुष्पें व रोटी ऐशी शपथ
पाठविली आहे. आमचें चित्त निखालस स्वामींच्या पायांशीं आहे. हें जीवित
केवळ स्वामींच्या अन्नाचें आहे. स्वामींनीं दया करून प्राण वांचविला, हा कृतो-
पकार आयुष्य असेल तों विसरणार नाहीं. याउपरी स्वामींनीं मनांत संदेह
येऊं नेदून पत्रीं संदेहास्पद लिहीत न जावें. स्वामींनीं आपला पाठिंबा उभा
केला ऐसें चित्तांत येऊं द्यावें. ' यावरून प्रतिनिधीच्या मनाची तळमळ व्यक्त
होते. हें पत्र अमात्यांचे दप्तरांत मागाहून गेलें असून रायभानजी काका भोसले
याचे मार्फत स. १७०८ तच वरील उपक्रम झाला.

अशा रीतीनें ता. २०-८-१७०८ रोजीं शाहूनें परशुरामपंतास अमात्यपद
दिलें.२ पुढें कांहीं काळ प्रधानपद सुद्धां विकृति संवत्सरीं ह्मणजे स. १७१० त
परशुरामपंतास दिल्याचे दाखले आहेत.३ परंतु पुढें ता. १६-१२-१७१० रोजीं
त्यास पुनः प्रतिनिधिपद शाहूनें दिलें.४ ता. २०-९-१७११ च्या पत्रावर त्याचा
शिक्का प्रतिनिधि ह्मणून आहे, त्यावरून नारो प्रल्हादाचें प्रतिनिधि पद काढून
परशुरामपंतास दिलें, यांत संशय राहत नाहीं.५ परंतु त्याच वेळीं चंद्रसेनाचें
कारस्थान रंगास येऊन, परशुरामपंत सुद्धां कांहीं दिवस विशालगडास गेला
होता.६ या वेळीं ताराबाईनें आपला प्रतिनिधि कृष्णाजी परशुराम यास नेमिलें
होतें तरी परशुरामपंताचें पद काढून घेतलें नव्हतें; शिक्के सर्वत्र पूर्वीचे त्या-
च्याच नांवचे चालू होते.७ चंद्रसेनाचे कारस्थानांत परशुरामपंताचें अंग आहे
असें वाटल्यावरून शाहूनें पंतास कैद करून, नारो प्रल्हाद यास प्रति-
निधि केलें असावें.८ ' त्यावरी पंतांकडून स्वामिसेवेस अंतर पडलें. हे सबबे-