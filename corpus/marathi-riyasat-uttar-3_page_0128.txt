अन्न थोडकें, इतक्यांत गुजराणी करून पायास माती लागावयाचा दोष लावून घेतला नाहीं. स. १७४१ चे बंगालचे स्वारीस हुजूरच्या शागीर्दपेशाची सबनिशी श्रीमंतांनी सांगितली. हल्लीं माझें वय सात दशक होऊन पांच संवत्सर झाले. मी आहें तों माझें अन्नाच्छादन आपण नेमिलें आहे तें माझें चालवावें.'

पुण्यांत दुल्लभशेट म्हणून प्रसिद्ध मावकार होता. त्याजकडे टांकसाळांतून नाणें पाडण्याचें काम होते. तें काम त्याजकडून काढण्याबद्दल कोणी मत्सरी लोकांनीं खटपट चालविली, तेव्हां दुछभशेट नानास लिहितो. 'स्वामींनीं सेवकाची प्रतिष्ठा वाढवून लौकिकास आणिलें. तेणेंकरून रामेश्वरापासून लाहोर पावेतों सावकारेयांत जाणतात कीं पुण्यांत नगरशेट दुल्लभशेट आहे. नाशीक, मोल्हेर, चाकण व पुणे येथील टांकसाळा माझे निसवतीस आहेत त्या प्राप्तीमधें प्रतिष्ठा खर्च मात्र निर्वाह होतो. संसारकृत्यास उदीम धंदा करून कालक्षेप करितों. त्यास हानि करणार लोक मतलबावर बोलणीं बोलतात. स्वामी सर्वजाण आहेत, मी विस्तार काय लिहूं ?'

प्रेमसुख जोहरी नांवाचा जयपुरचा एक इसम हैदराबादेस निजामाच्या पदरीं होता, तो कांहीं कारस्थानासाठीं जयपुरास परत जात असतां. हालचालींची बातमी ठेवून त्याम नानाच्या हुकमानें बहाणपुर नजीक पकडण्यांत आलें. त्यास तेथेच अटकेंत ठेवून त्यजिवळचे कागद नानाकडे पाठविण्यांत आले. हा प्रकार खड्याचे संग्राम-प्रसंगींचा म्हणजे ता ९-२-१७०५ चा आहे.

चिंचवडच्या देवांची खालील अर्जी त्या वेळच्या नानाविध भानगडी दाखविण्यास समर्थ होईल. 'के. विनायकाचे पोटीं पुत्रसंतान नव्हते. त्याचा काल पुढें महिन्या दोन महिन्यांत होणार त्यापूर्वीच त्यानें आपले बंधूचा पुत्र कमलाकार दीड वर्षाचा दत्तविधान करून घेतला. पुढें कलह न व्हावा एविशीं कागदपत्र करून दिल्हा. त्याप्रमाणें त्याचे बंधुवर्ग वर्तत असतां त्याची स्त्री सईबाई ऐकत नाहीं. तिनें आपला भाऊ आणून कलह करून देव घेऊन चिंचवडाहून थेउरास गेली आहे. मूल आजीपाशीं चिंचवडीं आहे. मुंजही यांनींच केली. थेउरी महादेव भटजी सारंगपाणि यांचे घरी राहिली आहे. आपण महादेव भटजीस सांगून सईबाई देव घेऊन चिंचवडास येत व तिचे भ्रताराचे पत्राप्रमाणें चालत तें केलें पाहिजे.'

प्रत्यक्ष महादजी सिंद्याचे पश्चात् त्याची मुलगी बाळाबाई सितोळे हिला खालील विनंति घेऊन नानाचे पायांशीं यावें लागलें. 'बाळाजीपंत धडफळे यांसीं तीर्थरूपांनीं जांबगांवी कैदेंत घातलें असतां त्यास सोडावें म्हणून सरकारचा कारकून व हुजऱ्या
