नानास शपथ दिली कीं सिंद्यांनी आपला करार मोडल्यास मी तुम्हांस सर्व कंपूनिशीं
सामील होईन. अशा प्रकारें मुकीर जामीन होऊन सिंद्याने तळ हालविण्याची तयारी
केली आणि त्यास निरोप देण्याकरितां नानानें त्याजकडे रविवार ता.३१ डिसेंबर रोजीं
जाण्याचा ठराव झाला. या राजकारणांत नानाचे भरंवशाचा सरदार यशवंतराव घोरपड
(मुराररावाचा चुलतबंधु) हा सर्जेरावास सामील झाला आणि त्यानें सिंद्याचे मनांत
कपट नाहीं अशी नानाची खातरजमा केली. त्या दिवशीं आपला आरबांचा रिसाला
व कांहीं साथीदार बरोबर घेऊन नाना सिंद्याचे भेटीस गेला. थोडे औपचारिक
बोलणें झाल्यावर नाना, सिंदे व मुकीर खलबतासाठीं निराळे जागेत गेले. तेथें
जातांच मुकीरानें नानास कैद केलें. नानाच्या लोकांनी बराच दंगा केला, पण त्यांस
सिंद्याचे फौजनें उधळून लाविलें. त्या प्रसंगीं पुष्कळ आरब वगैरे मारले गेले. या
बनावानें पुण्यांत मोठा हाहाकार उडाला. लोकांचीं तोंडे काळीं ठिक्कर पडलीं.
पेशवाईचा लय होऊन आजच बेबंदशाहीस सुरवात झाली असें लोकांस वाटलें. मुकी-
राच्या या दगाबाजीबद्दल युरोपियन लोकांत त्याची भारी नाचक्की झाली. पुढें नानाची
सुटका झाल्यावर सुडाच्या भीतीनें तो पळून मुंबईस गेला आणि त्याचा मुलगा
फिडेल दौलतरावापाशीं राहिला. प्रस्तुत याचें कुटुंब ग्वालेरीस नांदत आहे. आबा
शेलूकर, नारोपंत वैद्य, बजाबा शिराळकर वगैरे जे नानाबरोबर गेले होते त्यांसही
सर्जेवानें पकडून दुसरे दिवशीं नाना व त्याचे सर्व साथीदार यांचे घरादारांची जप्ती
केली, तो प्रकार पुढे येईल. केवळ द्रव्याच्या अभिलाषास्तव सिंद्यानें हा अतिप्रसंग
आणिला. आरंभीच नाना उजळ माथ्यानें नेट देऊन पुण्यांत राहता तर दुष्टांस दाबांत
ठेवून राज्य संभाळण्याची शक्ति त्यास आली असती असें वाटल्याशिवाय राहत
नाहीं पैसा थोर की दानत थोर याची परीक्षा यांत होते.
वरील प्रकार खुद्द बाजीरावानें सिंद्याकहून करविला, आणि खालील आशयाची पर्ने
मालिट, सातारचे व करवीरचे छत्रपति, रघूजी भोसले, गोविंदराव गायकवाड,
गोवेकर फिरंगी, जंजिरेकर हबशी व टिपू वगैरेंस पाठविलीं. 'बाळाजी जनार्दन यांचे
निष्ठेत अतंर दिसलेंः सबब अलिजाबहादर यांसी आज्ञा करून मशारनिल्हेस नजरबंद
केलें. तुम्हांस कळावे. आपले स्नेहाचे सिलसिले सरकाराशीं पूर्वीप्रमाणे असावे.'
नानास चार महिने सिंद्यानें आपले लष्करांत ठेवून पुढे नगरचे किल्लयावर पाठविलें,
नगर सिंद्याचे ताब्यांत आल्यावर स. १७९८ च्या जुलई मासांत बाळोबासही
तेथेच त्याने नेऊन ठेविलें. तेव्हां नाना तेथे गेल्यावर उभयतांची बोलणीं होऊं लागलीं.

