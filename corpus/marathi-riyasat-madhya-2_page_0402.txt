याप्रसंगी हैदरजंग याजक्ता जिवें मारिलें, त्याचा एक खिजमतगार होता
तोही मारला. भोवताला घेरा गार्दी यांचा. सबब नबाबाचा एकांत आहे,
असे कारण दाखवून एक एक युक्तीचे मार्गार्ने निघाले. राजेबहादर विठ्ठल
सुंदर यांनीं कनात कापून त्यांतून नबाबास बाहेर काढून दिले. ते पाय-
उतारा रामचंद्र जाधव यांचे येथे येऊन सर्वास मिळवून घेऊन बच्हाणपुरचे
सुमारें निघाले. त्यांचा जमाव (बऱ्हाणपुरास) मातबर झाला. तिकडे
औरंगाबादेस हैदरजंग मारल्यामु‌ळे मुसाबुसीर्ने विक्षेप मानून शहानवाज-
खानास मारिलें. नंतर बुसीनें पाहिलें कीं, शहानवाजखानाचे खातर
पंतप्रधान फौजेनिशीं चालून येतील, निजामलीचा जमावही मातबर, हे
अमावानिशीं आपणावर येत आहेत. सबत्र सलाबतजंगास आपले काबूंत
घेऊन गोवळकोंड्याचे किल्ल्यावर जाऊन लढाई केली. किला इस्तगत
झाला. इतक्यांत सलाबतजंग बुीचे काबूंतून निघोन पळून गेले, ते
तेलिणीचे घरांत लपले. शोध केला पण ठिकाण लागला नाहीं. त्यामुळे
मुसाबुसीनें आपला परिणाम शुद्ध नाहीं समजोन, फौज घेऊन मुलकास
गेले. इकडे निजामलीनी हैदराबादेस जाऊन आपला अंमल बसविला.'
हैदरजंगानें फौज आणून निजामलीस वेढिले म्हणून त्याचा खून झाला,
असें यावरून निष्पन्न होतें.

११ बुसीचें प्रयाण (जुलई स. १७५८). सलाबतजंगास घेऊन
हैदराबादेस येत असतां रस्त्यांतच ता. १८ जून रोजी लालीचा हुकूम
बुसी यास मिळाला कीं, तुम्हीं निजामाची कामगिरी सोडून ताबडतोब
पांडिचरीच्या फौजेस येऊन मिळावे. त्याप्रमाणे, नाहीं म्हणण्याची ही
खेळ नाहीं व इंग्रजफ्रेंचांचे युद्धाचा हा आणीबाणीचा प्रसंग आहे, असें
जाणून बुसी निजामास सोडून निघून गेला. या गोष्टीने पेशव्यास बरें
वाटले; परंतु सलाबतजंगास मात्र आपलीं आतां शंभर वर्षे भरली, असेंच
वाटले. कांहीं झालें तरी आपण पुनः परत आल्याशिवाय राहणार
नाहीं, असें त्याने बुसीकडून वचन घेऊन मग त्यास रंजा दिली.
