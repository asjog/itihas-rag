घेतली. 'तारीख ४ रोजीं प्रातःकालींच दौलतराव सिंदे नानाचे डेऱ्यास आले.
प्रहरभर बोलणी होऊन निखालसता झाली. उपरांतिक वानवडी येथे सिंद्यांनीं
बाजीराव, त्याचे बंधू व नाना यांस भोजनास बोलाविलें. तेथे पुनः सर्वाचें
बोलणें होऊन संशय निरस्त झाले. उपरांतिक श्रीमंत खराडीवर आपल्या गोटांत गेले.
नानाही सिंद्याचे डेऱ्यास जाऊन खराडीस गेले. त्याच दिवशीं आबा शेलूकर वस्त्रे
घेऊन परत आला. दुसरे दिवशीं मार्गशीर्ष शु. ६ सोमवार ता. ५०१२-१७९६
रोजीं १३ घटका रात्रीस छावणीचे तळावर वस्त्रं स्वीकारून बाजीराव रघुनाथ पंत
प्रधान झाले. नंतर नाना आपले गोटास परत आले, सिंदे, भोसले, होळकरांपैकी
मोठे सरदार पुण्यास असूनही कोणी समारंभास हजर नव्हते. याच सुमारास मॅलेटची
बदली मुंबईच्या कौन्सिलांत झाली, तेव्हां त्यानें आपली आटपाआटप करून पुढें
२१-२०१७९७ रोजीं पुणें सोडून मुंबईस प्रयाण केलें.

४ नानाचा जम बसण्याची अशक्यता. - करार झाले, शपथा झाल्या
तरी एकमेकांच्या पोटांतील कृत्रिम नाहींसें झालें नाहीं. द्रव्याचें मुख्य कूळ नाना. तें
द्रव्य त्याजपासून कसें उपटायचें ही विवंचना बाजीराव व सिंदे यांस लागली. सिंदे
हिंदुस्थानचा मार्ग चालू लागल्यावर त्यास एक कोट रुपये देण्याचा करार नानानें केला
होता, त्यावरून बाजीरावास वस्त्रं झाल्याबरोबर सिंद्यानें नानास पैशाचा तगादा लाविला.
पैसा मिळवून लोकांचे पगार दिल्याशिवाय लोक जागचे हालेनातः व तळ हालल्या-
शिवाय नाना पैसे देईना. आठचार दिवसांतच हा पेंच अगदीं निकरावर आला.
सिंद्याचा हल्ला आपणांवर केव्हां येईल नेम नाहीं अशी भीति नानास पडून रात्रंदिवस
लष्करांत घोड्यावर जिनें कायम ठेवून नाना सज्ज राहूं लागला. शेवटीं बाजीरावानें
उभय पक्षीं मध्यस्थी व आर्जवें केलीं तेव्हां नानानें कांहीं द्रव्य सिंद्यास दिलें. वीस
लाख दिले असा अंदाज होता. या पहिल्याच घासाघासीवरून नानाचा कारभार
किती सुरळीत चालणार याची कल्पना झाली. बाजीरावानें तर अनेक वेळां नानास
उघड बोलून दाखविलें, कीं आम्हीं कांहीं सवाई माधवरावाप्रमाणें तुमच्या ताब्यांत
राहणार नाहीं. अशा प्रकारें या वेळचा सगळाच व्यवहार अविश्वासानें गुदमरून गेला.
जो तो आपल्यापुरतें पाहूं लागला. अशा स्थितीत कोणी तरी धिटाई करून सार्व-
जनिक हितासाठीं अंगावर जोखीम घेऊन पुढे झाला तरच निभाव लागतो, तसा
प्रकार झाला नाहीं. उलट नाना बाजीरावांमध्यें घासाघिसींचीं कारणें वाढलीं तीं अशीं.
