असा उल्लेख प्रेसिडेंटानें कोर्ट आफ् डायरेक्टरांस पाठविलेल्या पत्रांत
नाही. सुरतच्या खाली किनाऱ्यावर सुवाळी येथे इंग्रजांचीं जहाजे असत.
तेथून कांहीं इंग्रज खलाशी सुरतेस आले, आणि त्यांनीं वखारींचे संरक्षण
शौर्यानें केलें. डच लोकांच्या वखारी एका कोपऱ्यांत होत्या, त्यांजकडे
शिवाजीची दृष्टि गेली नाहीं. फ्रेंचांच्याही ववारी मुरतेस होत्या, त्यांजवर
शिवाजी आला, तेव्हां फ्रेंच व्यापाऱ्यांनीं नम्रतेनें वागून आपला बचावः
करून घेतला. कारस्कारचा एक तार्तार सुलतान मुलाने पदच्युत केल्या-
मुळे मक्केची यात्रा करून सुरतेस औरंगजेबाच्या आश्रयास येऊन राहिला
होता. त्याच्यापाशीं पुष्कळ संपत्ति आहे असें शिवाजीस कळलें, फ्रेंचांच्या
वखारीवरून त्याच्या वाड्यास जाण्याचा रस्ता होता. फ्रेंचांनी शिवा-
जीस झापल्या जागेतून बिनहरकत जाऊं दिलें. त्या लुटींत शिवाजीस
सोनें, रुपें, जवाहिर वगैरे पुष्कळ द्रव्य प्राप्त झालें. फ्रेंचांनी रस्ता दिल्या
मुळे त्यांच्या वाटेस शिवाजी गेला नाहीं. खंड ८ ले० ८ चे पत्र सन
१६७१ त सुरतच्या फ्रेंच वखारींतील दुभाषा तापीरास यानें, विवाजीस
लिहिलेलें आहे, त्यावरून फ्रेंचांचा व शिवाजीचा अत्यंत सलोखा होता
असें दिसून येतें. सुरतच्या स्वारींत दोघांनींही एकमेकांशी स्नेहाचें वर्तन
केलें. फ्रेंचांस या दुष्कृत्याबद्दल इंग्रजांनी अनेक दूषणे दिलीं आहेत.
हुबळीस इंग्रजांची वखार होती. सन १६७३ त शिवाजीनें हुबळी
शहर लुटलें, तेव्हां ती वस्त्रारही लुटली. ह्या लुटींत ७८९४ पॅगोडा
किंमतीचे इंग्रजांचे नुकसान झालें. तें त्यांनी पुढें शिवाजीपासून भरून
मागितलें. परंतु शिवाजीनें साफ जबाब दिला, कीं ' माझ्या लोकांनीं
इंग्रजांच्या वखारींस मुळींच उपद्रव दिला नाहीं, म्हणून नुकसानीचा
प्रश्नच राहत नाहीं. कांहीं थोडें सामान त्यांनी नेलें असेल, पण त्याची
किंमत दोनशे रुपयांहून ज्यास्त नाहीं.'
ईस्ट इडिया कंपनीनें मुंबई बेट ताब्यांत घेऊन, सुरतचे ठिकाण हळू हळू
सोडून दिले. मुंबईस त्यांना जी स्वतंत्र व्यवस्था करतां आली ती सुरतेस
शक्य नव्हती. आरमाराच्या साह्यानें मुंबईस त्यांना स्वसंरक्षण चांगलें
करतां येऊ लागले, आणि सुरतेस मराठ्यांचा त्रास होत असे तो मुंबईस
त्यांस झाला नाहीं. महाराष्ट्रांत व कोंकणच्या किनाऱ्यावर शिवाजीनें
आपली सत्ता स्थापन केली, तेव्हां त्याजला मान देऊन खुष ठेवणे इंग्रजांस
