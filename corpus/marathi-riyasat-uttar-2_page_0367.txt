८. पामर, क्लोझ, एल्फिन्स्टन (स. १७९८-१८१७). - मॅलेट
गेल्यानंतर सुमारे दोन अडीच वर्षे त्याचा असिस्टंट यूटॉफ हाच सर्व काम
पाही. त्याचे कांहीं कागद फॉरेस्टने छापलेले आहेत. स. १७९८ त
कॅ. वुइल्यम पामर पुण्याच्या रेसिडेन्सीवर दाखल झाला. तो पूर्वी अनेक कामें करून
अनुभविलेला होता. प्रथम तो वॉरन हेस्टिंग्सचा लष्करी सेक्रेटरी व नंतर
स. १७८२ त लखनौच्या दरबारी रेसिडेंट होता. नंतर कांहीं वर्षे त्यानें महादजी
सिंद्याजवळ काम करून मराठ्यांच्या राजकारणांची माहिती मिळविली. पुण्यास तो
स. १७९८-०१ पावेतों तीन वर्षे होता. हीं तीन वर्षे केवढीं घडामोडीचीं गेलीं
हें वाचक जाणतातच. पामरास नानाफडणिसाबद्दल अत्यंत आदर वाटत असे.
स. १८०१ त सर बॅरी क्लोझची नेमणक पुण्यास होऊन पामराची बदली फौज-
खात्यांत झाली. पामर कलकत्ता येथे ता. २०-५-१८१४ रोजी मरण पावला.
कर्नल क्लोझ हा गृहस्थ स. १७७२ त फौजखात्यांत दाखल होऊन म्हैसूर
बरोबर झालेल्या इंग्रजांच्या सर्व युद्धति हजर होता. त्याच्या पराक्रमाबद्दल
स. १८०० त त्यास इंग्रज सरकाराकडून तीनशें गिनी मोलाची एक बहुमोल
तलवार बक्षीस मिळाली; आणि त्याची नेमणूक म्हैसूरचे रेसिडेंट म्हणून झाली.
टिपूच्या पश्चात् म्हैसूरची व्यवस्था त्यानें उत्तम लाविला. ती त्याची चलाखी पाहून
वेल्स्लीनें त्यास स. १८०१ त पुण्याच्या वकिलातीवर नेमिलें. तें काम त्यानें
स. १८१० पावेतों केलें. न्यास देशी भाषा उत्कृष्ट अवगत होत्या. दिसण्यांत तो
अगदीं साधा व नेभळट दिसे, पण आणीबाणीची वेळ आलीं कीं, त्याची चलाखी
व्यक्त होई. त्याच्या इतके व्यवहारज्ञ कामगार इंग्रजांकडे फार थोडे झाले. आपल्या
घरांत त्यानें गोमांस वर्ज्य केलें होतें, हेतु कीं आपण हिंदूशीं एकजीव व्हावें.
स. १८१० त निवृत्त होऊन तो परत इंग्लंडास गेला आणि स. १८१३ त मरण
पावला. 'इंग्रज मुत्सद्यांचा मुकुटमणि अशी पदवी त्यास इंग्रज मुत्सद्दी देतात.
बाजीरावाशीं वसईचा तह हें त्याच्याच कर्तबगारीचं फळ होय.
माउंट स्टुअट एल्फिन्स्टन हा एक गृहस्थ पुण्यास क्लोझच्या हाताखाली असून
मराठ्यांच्या युद्धांत वेल्स्लीच्या बरोबर होता. स. १८०४ पासून चार वर्षे नाग-
पुरच्या वकिलातीवर काम केल्यावर त्याची नेमणूक काबुलास झाली. तेथून परत
आल्यावर स. १८१० त तो पुण्याच्या वकिलातीवर आला. बाजीरावाच्या फौजेनें

