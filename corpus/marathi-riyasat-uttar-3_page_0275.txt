डोळ्यांत अंजन पडल्यासारखें होऊन, लगेच परत फिरून तडक नर्मदेपलीकडे जाऊन
सिंद्याचा मुलूख लुटीत राहिला. एवढेच नव्हे, तर दोन तीन महिने युद्ध चालून
सिंद्याचा पाडाव होईपर्यंत त्यानें आमच्याशीं अत्यंत मित्रत्वाचें वर्तन ठेविलें. यावरून
आपल्या लक्षांत येईल की अमृतरावाशर्शी नेमणुकीचा करार मीं केला तो अत्यंत
जरूर व योग्य होता, आणि त्यामुळेच आमचा त्या युद्धांत निभाव लागला.'
अमृतरावाची आठ लक्षांची ही नेमणूक बाजीरावाच्या अंतःकरणांत अखेरपर्यंत
शल्यासारखी झोंबत होती. खुद्द बाजीरावावर पुढें स. १८१८त इंग्रजांस शरण जाण्याचा
योग आला, तेव्हां निदान अमृतरावापेक्षां तरी आपली नेमणूक कमी असू नये, अशी
अट त्यानें घातली, त्यावरूनच त्याची देखील नेमणूक पुढें तितकीच ठरली. नाहीं
तर ती आणखीही कमी झाली असती.
सारांश, मनुष्यस्वभाव ओळखून राज्याच्या उलाढालींत फोडा व झोडा या नीतीचा
अवलंब से० वस्लीनें केला. अमृतरावानें तहाहयात जहागिरीपलीकडे जास्त काय
मिळविलें ? वेल्स्लींच्या भुलथापांस न जुमानतां तो जर स्वतःच होळकराकडे
जाऊन त्यास घेऊन भोसल्यास भेटता, तर मालकीच्या नात्यानें सर्व मराठमंडळास
एकत्र जमवून राज्याची नवीन घडी त्यास वसवितां आली असती. सिंदे
भोसले व होळकर तिघे एकत्र ठासून बसते, तर वेल्स्लीची पुढे येण्याची छाती
नव्हती. पटवर्धन, रास्ते, पानसे, निपाणकर, पुरंदरे, चतुरसिंग भोसले इतके सर्व
आजूबाजूस नजीक होते, त्यांस आश्वासनें देऊन त्रिवर्ग प्रमुख सरदारांस अमृतराव
एकत्र आणता, तर बाजीरावाचा दुष्टपणा जागच्या जागीं जिरला असता. बाजीरावानें
पेशवाईचें नामधारी पद घेऊन नेमणूकदाराप्रमाणें ख्यालीखुशालींत दिवस घालवावे,
परंतु कारभार सर्व अमृतरावानें करावा, अशी व्यवस्था ठरविणें अशक्य नव्हतें. ही
सोन्यासारखी संधि अमृतरावानें घालविली आणि स्वार्थाकडे पाहून राज्यघात केला,
हें त्याचें वर्तन अत्यंत गर्हणीय होय असेंच इतिहास ठरवील. यापेक्षां मराठमंडळाची
एक घटना करण्यांत अमृतरावाचा जीव धोक्यांत पडला असता, किंवा बाजीरावानें
त्याचा प्राणही घेतला असता तरी त्याचा अर्थ राष्ट्रसेवेस त्यानें देह अर्पिला असाच
झाला असता. राघोबादादाच्या बापानें जमविलेलें मराठी राज्य त्याच्या पुत्रांनीं
घालविलें असें इतिहास सांगतो, त्याचें कारण हैं.
युद्धारंभीं बाजीरावाचा आत्मघात. - बाजीरावाचा सर्व आधार
सिंदे. त्याजवरच इंग्रजांनीं उठाव केल्याचें नजरेस येतांच इंग्रजांस कसें दूर करावें हा.
