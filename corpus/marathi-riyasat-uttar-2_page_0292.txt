या वेळीं दुसरी एक धार्मिक क्लप्ति देव-ब्राह्मणांच्या संरक्षणाची कारभाऱ्यांनीं
योजलेली पाहून विस्मय वाटतो. शाद छत्रपतीच्या नांवानें माधवराव नारायण प्रधा-
नास याच सालीं (स. १७८५) खालील आज्ञा सुटली. 'सालमजकुरीं टिपू सुलतान
यांणीं देव-ब्राह्मण प्रजेस उपद्रव बहुत केला आहे. त्यास त्यांजकडील तुम्हांकडे
आहेत त्यांस ताकीद करून ब्राह्मणांचों कुटुंबें अटकेंत आहेत त्यांस लौकर आण-
वावें. न ऐकिलें तर शत्रूवर मोहीम करून त्यास लयास नेऊन प्रजा संरक्षण
करावी. सर्व प्रजेची सुटका जाली तरच मग खंडणीचा जाबसाल. नाहीं तरी
परिच्छिन्न पारिपत्य केलेच पाहिजे. नागपुरास भोसल्यांकडे पत्र लिहून रवाना
केलें. याउपर अंदेशा न धरितां स्वारांची तर्तृद व त्वरा करणें. शत्रुनें कांहीं
हिंदुधर्म राखिला नाहीं. तस्मात् नाश पावणार.' अशीं नेभळट आज्ञापत्र बाहेर
आणणारांचें मनोदौर्बल्य मात्र व्यक्त होतें.

मातबर मसलत कर्नाटकची करावयाची असा मनसबा, नरगुंदला गेल्याबरोबर
नानानें चालविला. भोसले येऊन पुण्यास बसल्यामुळे तेथें महर्गता फार झाली.
श्रावण शु० १० स (ता. २०-८-१७८५) मुधोजीनें श्रीमंतांस मेजवानी
केली. तिसरे दिवशीं श्रीमंतांनी भोसल्यांस मेजवानी केली. व्यंकोजी मन्या
बापूस इकडे ठेवून स्वतः मुधोजी आणखी दहा हजार फौज आणण्यासाठीं
नागपुरास गेला. हरिपंतानेंही श्रीमंतांस मेजवानी केली. इकडे पुण्यास मेज-
वानीचा हा समारंभ चालू असतांच महादजीनें दिल्लीचा आक्रम करून वकिली-
मुतलकी पैदा केली. त्यासंबंधानें पुण्याचा पटवर्धनांचा कारकून लिहितो, 'तूर्त
आजच्या प्रसंगी सिंद्यांचे काम बनून आलें असे.' या वाक्यांत महादजीच्या
कामगिरीबद्दल आदरापेक्षां कुचेष्टाच उमटलेली दिसते. डिसेंबरांत नाना व हरिपंत
डेरेदाखल झाले. जानेवारी अखेर पंढरपुरच्या पुढें मुक्काम झाला. 'दुसरे दिवशीं
हरिपंत तात्या वडिलांचे (परशुरामभाऊंचे) डेऱ्यास आले. बोलणें जालें. भोज-
नास राहिले. सायंकाळीं नानाफडणीस मुधोजी भोसल्यांचे डेऱ्याम गेले. इकडन
तात्याही गेले. रात्रौ भाऊ व तात्या माझ्याचकडे ( गंगाधरराव) भोजनास
राहिले. दुसरे दिवशीं पुनरपि नाना व तात्या आमच्या डेऱ्यास आले. घटकाभर
बसून विडा घेऊन गेले.' अशा वर्णनांवरून ही काय वरातीची स्वारी आहे कीं, शत्रूचा
सूड घेण्याची युद्धाची स्वारी आहे, याचा भ्रम पडतो. याच सुमारास टिपू समाप्त
झाला, म्हणून वर्तमान उठलें, तें सारखें चार दोन महिने चहूं ठिकाणीं जुमत
