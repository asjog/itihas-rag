गुजरात, कटक व बुंदेलखंड या ठिकाणीं सुद्धां युद्धाच्या मोहिमी झाल्या, त्यांचें स्वरूप
लक्षांत घेणें जरूर आहे. बुंदेलखंडांत उतरण्यासाठीं ग० ज० ने अलाहाबादेनवळ
एक स्वतंत्र फौज जमवून ती क० पॉवेल याच्या हाताखालीं तयार ठेविली. अलीगडचा
किल्ला लेकच्या हातीं पडला, त्याच दिवशीं पॉवेलची फौज यमुनेपलीकडे जाऊन बुंदेल-
खंडांत उतरली. या प्रांतांत पेशव्यांचा सरदार अलीबहाद्दर, हिंमतबहाद्दर गोसाव्याच्या
साह्यानें मराठी राज्य टिकवून होता, हें पूर्वी सांगितलेंच आहे. गेल्या दहा वर्षात या
दोघांनी बहुतेक बुंदेलखंड कबजांत आणिलें होतें. अलीबहाद्दर ता. २८-८-१८०२
रोजर्जी मरण पावला, त्या वेळीं त्याचा मुलगा समशेर बहाद्दर आठ वर्षांचा पुण्यास होता.
बाजीरावाची या कुटुंबावर इतराजी झाल्यामुळे त्यानें यांची जहागीर जप्त केली. त्या
संबंधानें समशेर बहाद्दरानें पुण्यास पुष्कळ खटपट केली, परंतु त्याची दाद न लागतां
बुंदेलखंडांतील त्याचा सरंजाम नीलकंठ रामचंद्र प्रभु पागे यास देऊन बाजीरावानें
त्याची रवानगी बुंदेलखंडांत केली. त्यामुळें समशेरबहाद्दर अत्यंत नाराज झाला.
हडपसरचे लढाईत तो बाजीरावाचे वतीनें हजर राहून पुढें बाजीरावाबरोबरच महाडास
गेला होता. तेथून परत आल्यावर त्यानें अमृतरावाकडून सरंजामाचा हुकूम घेऊन
बुंदेलखंडांत प्रयाण केलें. 'तेथें त्यास असें आढळून आलें कीं हिंमतबहाद्दर गोसावी व
अलीबहाद्दराचा मावसभाऊ गनीबेग यांनीं एक विचारानें तेथील सर्व कारभार चालविला
आहे. ते समशेर बहाद्दरास दाद देईनात. गनीबेगाचा फितुर पाहून त्यास समशेर
बहाद्दरानें कैद केलें. त्या योगानें हिंमतबहाद्दर जागा होऊन आपले बचावास लागला
तो प्रकार असा. कारभारी गोरे यानें अलीबहाद्दराचे साह्य फार चांगलें केलें.
बुंदेलखंडांतील मराठ्यांचा प्रदेश कोणत्या ना कोणत्या युक्तीनें हस्तगत करण्या-
साठीं ग. ज. नें आपला तिसरा भाऊ हेन्री वेल्स्ली यास अगोदरच तिकडे रवाना
करून मागाहून दुसरा आपल्या भरवशाचा इसम मर्सर यास त्याच कामावर रवाना
केलें. स. १८०३ च्या जून महिन्यांत दक्षिणेंत से. वस्ली व सिंदे यांचे बिनसत
चाललें, त्या वेळीं मुद्दाम सिंद्यानें हिम्मतबहाद्दर व गनीबेग या आपल्या सरदारांस
निकडीचीं पर्ने लिहून बुंदेलखंडाचा बंदोबस्त नीट राखा, इंग्रज लोकांचा तिकडे
शिरकाव होऊं देऊं नका, अशी वारंवार ताकीद दिली होती. पण हे दोघेही
धन्याशीं बेइमान होऊन इंग्रजांशी संधान करूं लागले. मर्सर अलाहाबादला येतांच
तेथें हिम्मतबहाद्दरानें आपले तर्फेनें वकील म्हणून मिसलबँक नांवाचा डच गृहस्थ पूर्वी
त्याचे नोकरींत होता त्यास मर्सरचे भेटीस पाठविलें, आणि त्यास आपल्या मागण्या
