वास्तविक या प्रसंगीं निजाम व मराठे यांचीच चुरस लागली होती
असें नाहीं. त्यांच्या तंट्यांत इंग्रज व फ्रेंच यांचा शिरकाव झाला होता.
मुप्फरजंगाचे ठिकाणीं सलाबतजंग दाखल झाला, तरी फ्रेंचांचें वजन कमी
झालें नाहीं. इंग्रजांनीं कर्नाटकांत महंमदअलीचा पक्ष घेतला, तेव्हां डुप्लेनें
चंदासाहेबास मदत करून त्रिचनापल्ली काबीज करण्यास पाठविलें. परंतु
इंग्रजांनीं क्लाइव्हचे हाताखालीं फौज देऊन त्याजकडून अर्काटवर हल्ला
करविला. तो हल्ला यशस्वी न होतां, उलट क्लाइव्ह अर्काटचे वेढ्यांत
घेरला गेला. हे प्रकार इंग्रजांचे इतिहासांत तपशिलाने वर्णिले जातात.
त्याच वेळीं पेशवे-निजामांची चुरस इकडे दक्षिणेंत वाढत होती, आणि
गाजीउद्दीनाचें व पेशव्याचें बोलणें शिंदेहोळकरांमार्फत चाललें असून
गाजीउद्दीनास आणून दक्षिणचा बंदोबस्त करावा असा नानासाहेबाचा
उद्देश होता, हें ध्यानांत ठेवले पाहिजे. खालील विस्तृत पत्र पेशव्यानें
होळकरांस ११ जून १७५१ रोजीं लिहिलेलें आहे. [का. सं. प. या.३५८]

३ पेशवे-निजामाचा बिघाड ( ऑक्टोबर १७५१ ): — ' नबाब
गाजुदीनखान फिरोजजंग बाजदबरसाद दक्षिणेस यावयाची तजवीज
करीतसे दिसतें. फिरोजजंग आसोफजाचे पुत्र खरेच, परंतु बहुत दिवस
दिल्लीस राहिले. मुत्सद्देगिरीचेंच काम केलें. शिपाईगिरी सरदारीचें काम
त्यांस पडलें नाहीं. प्रस्तुत ते सरदारीचे व बहादुरीचे कामाची हिंमत
करणार. त्यास आम्ही सलाबतजंगाशीं जहागिरीची बोली लाविली आहे.
तेही आम्हाशीं बोलतात. परंतु गाजुद्दीखानाचे येण्याची गरमी असती तर
चित्तानुरूप हेही आम्हांशीं बोलते. परंतु गाजुद्दीनखान येण्याची ढीळ,
यामुळें इकडील निवटलें नाहीं. तुम्ही गाजुद्दीनखानाकडे वचनास गुंतळां,
आम्ही सलाबतजंगाकडे गुंतलों, येणेंकरून दोहींकडेही फार फार अवघड
होऊन बेइमानीचा शब्दारोप येईल. यास ही गोष्ट सर्वथा कार्याची नाहीं.
प्रस्तुत तुह्मीं वचनास न गुंतावें. जर सलाबतजंग कार्य करून न देत, तर
यांजकडील बोळी तोडून गाजुद्दीनकडे बोळी लावून कार्य करून घ्यावें लागेल.