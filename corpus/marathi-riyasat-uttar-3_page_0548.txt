फौज पळून गेली. गोखल्यानें इरेस पडून खुद्द स्मिथसाहेबावर तरवार केली. तीन चार
गोरे मारले. आडवे बाजूनी स्मिथसाहेबांनीं पिस्तोल मारिला. जोड गोळ्या लागल्या.
तत्रापि संभाळून ज. स्मिथवर हात टाकला. बोलले, बापू गोखले म्हणतात तो मी.
उजवे मानेवर जखम केली. ज. नीं. बापूचे डोईवर हात चालविला. डोईची कपरी फुटून
घोड्याखालीं आले. प्राण सोडिला. बरोबरचे कांहीं जखमी, व खंडेराव व गोविंदराव
घोरपडे, आनंदराव बावर वगैरे ठार झाले. लगेच इंग्रजांनी दोन तुकड्या करून बाजी-
रावाचे पाठीवर डावे उजवे गेले. तेव्हां आपा देसाई निपाणकर बाजीरावाचे जवळ येऊन
रागे भरला, कीं हा समय म्यानांत बसायचा कीं काय ? तेव्हां उतरून घोड्यावर बसले,
आणि छत्रपतीमह भरधाव घोडी हांकावयास लागले. पंचवीस तीस हजार फौज बरोबर
पळू लागली. भाले, अबदागिरे, म्याने, पालख्या, वगैरे टाकीतच चालले. लगट
फारच झाला. माईसाहेबांचा म्याना मागे राहिला. तेव्हां घोडा बसावयास दिला.
त्रिवर्ग महाराज पुढे गेले ते माईसाहेबांस दिसेनात. बाजीराव यांनीं आपले बायकोस*
छिटाचा अंगरखा व पायजमा घालून रुमाल बांधविला होता. ती व ढमढेरे यांच्या
चार दोन बायका घोड्यावर घालून बरोबर चालविल्या होत्या. इतक्यांत माईसाहेब
अंमळ मागे राहिली, तिला पाठलाग करणाऱ्या तुर्कानें पकडून नेली पळणारांवर मागून
तुर्काच्या गोच्या येतच होत्या. महारांजावरोवर वळवंतराव चिटणीस, त्याचा बंधु
यशवंतराव व भीमराव विंटल पोतनीस व आनंदराव केसकर चालले होते. तों इंग्र-
जांचे स्वारांनीं येऊन गांठले. बळवंतराव चिटणिसांनीं पुढे होऊन पुकारा केला, की
छत्रपति महाराज उभे आहेत, गोच्या घालू नये. तो मेजर डण्टिन (Dobdin)
महाराजांजवळ येऊन त्यांचा हात धरला. सातारकर सच्चे म्हणून पुसलें. महाराजांनी
अंगावरचा दुपेटा डपटिन्चे अंगावर घातला. डपटिननें महाराजांस मनगट धरून
ज० स्मिथजवळ आणिले. या प्रसंगाबंसंधानें खुद्द प्रतापसिंग पुढे बळवंतराव चिट-
णिसास लिहितो 'तुम्हीं आम्हांपाशीं एकनिष्ठेनें बाजीराव यांची अडचण असतां
सरकारकडे लक्ष ठेवून इंग्रजांशीं राजकारण करण्याची आज्ञा जाहली, त्याजवरून
राजकारण केलें तें व बाजीराव व इंग्रज यांची लढाई झाली, तेव्हां खासास्वारी लढा-
ईत असतां, गर्दासमयीं बाजीराव सोडोन उधळोन गेले: खासास्वारी उभे राहिली;
इंग्रजांकडील तुर्काची वगैरे गर्दी फार जाहली; ते समयीं तुम्ही मजजवळ उभे असोन
घोड्यावरून उडी टाकून तुर्कातील सरदार साहेब लोक धावून येत होते, त्यांजकडे
ही सरस्वतीबाई. दुसरी बायको वाराणसीबाई या वेळीं रायगडावर होती.
