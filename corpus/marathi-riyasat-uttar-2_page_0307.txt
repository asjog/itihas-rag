अनुकूल होता व कॉर्नवालिसचा डाव त्या वेळीं सर्व चाणाक्ष लोक ओळखून होते.
महादजी या युद्धांत इंग्रजांस मदत करण्यास सर्वथा नाखूष होता. नानानें मात्र
हा डाव ओळखला असें दिसत नाहीं. मॅलेटनें गोड भाषणें करून नानाचा असा
समज करून दिला कीं, 'तुम्ही इंग्रजांस सामील न व्हाल तर आमच्या एकट्याच्या
हातून टिपूचा पाडाव होणार नाहीं; आणि खरें पाहतां टिपूनें तुमच्या धर्माचा
समजूत उच्छेद चालविला आहे, तो तुम्हीं होऊन थांबविला पाहिजे.' प्रत्यक्ष
युद्धांत मराठ्यांची मदत आपणास हवीच आहे, अशी कॉर्नवालिसची बिलकूल
समजूत नव्हती. उलट त्यांचें लोढणें गळ्यांत अडकविल्यापासून मदत होणें बाजूस
राहून शिवाय त्रासच कसा वाढतो याची जाणीव त्यास भरपूर होती. तेव्हां मुद्दाम
गैरसोय सोसूनही कॉर्नवालिसनें आपलीं इंग्रजी पलटणें निजामाच्या व मरा-
ठ्यांच्या तैनातीस त्यांच्या संपूर्ण हुकमतींत दिलीं, याचें प्रयोजन एवढेच कीं,
त्या दोघांस टिपूस सामील होण्याचा मोह राहूं द्यावयाचा नाहीं. मराठ्यांच्या
किंवा निजामाच्या मदतीशिवाय आपणास हें युद्ध लढता येणार नाहीं, अशी
त्याची भावना मुळीच नव्हती. हा त्याच्या पोटांतला भाव मोहीम चालू असतां
इंप्रज अधिकाऱ्यांनीं वारंवार बोलूनही दाखविला. 'न्यांचे असेही उद्‌गार निघतात
की, मराठे किंवा नबाब यांच्या भरवशावर कांहीं आम्हीं ही मसलत केली नाहीं.
उमेच सामील असावे म्हणून शरीक (अंशभागी) केले. भर पावसाळ्यांत कोणाची
बाट न पाहतां आम्हीं टिपूचा मुलुख घेतला, तर आतां श्रीरंगपट्टणची चीज काय !
जातां जातां घेऊं. इंग्रज तोंडानें बोलत नाहींत, पण मगजांतील भाव बाहेर
दिसतो की, 'तुम्ही कुमकेस न आलां, तरी काय गेलें ! आम्ही पट्टण सुद्धां
घेतो. ही गोष्ट हिंमतीची आहे.' या स्वारींत स्वतः कॉर्नवॉलिस निघणार, तेव्हाँ
इकडूल खुद्द श्रीमंत पेशव्यांनी निघावे, असा आग्रह मॅलेट व नबाब निजामली
यांचा विशेष होता. पण नानानें ती गोष्ट मंजूर केली नाहीं. उगाच देखावा
करण्याकरितां थोडे महिने नाना मात्र स्वतः कांहीं मजल स्वारींन गेला, व
लगेच परत आला. या प्रसंगों स्वतः तरुण पेशवा स्वारीस जाता तर युद्धाचा
व राजकारणाचा अनुभव मिळून आपल्या पायांवर उभे राहाण्याची थोडीबहुत
ताकद त्यास येऊन त्याचें कर्तृत्व शत्रुमित्रांपुढें प्रगट होण्यास संधि मिळाली
असती. थोरला माधवराव असाच सोळावे वर्षी राज्यभार वाहूं लागला. पण
'मिण्यांप्त जन्म गेलेल्या' नानास एवढें धाडस कसें व्हावें ! पुढे मोहीम सुरू होऊन
