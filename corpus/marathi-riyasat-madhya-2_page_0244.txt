२२ नोव्हेंबर–रामराजा सांगोल्याहूनें साताऱ्यास गेला [ कांहीं ठिकाणी
पुण्यास येऊन साताऱ्यास गेला असे आहे. ] सातारच्या
गडावर जाऊन मातुःश्रींची भेट घेऊन बायका घेऊन
खालीं आले.
२४ नोव्हेंबर—चंपाषष्ठीचे दिवशीं किल्ल्यावर गेला असतां, राम-
राजास ताराबाईनें गडावर अटकेंत ठेविलें, तेथेंच तो पुढें
बारा वर्षे होता.
डिसेंबर १७५० तें मार्च १७५१ साताऱ्यास बंडावा, त्यांत गायकवाड
सामील.
२५ डिसेंबर. महादाजी अंबाजी काम सोडून घरीं गेला.
ताराबाईस पुण्यास आणून तिच्याच समजुतीनें परंतु आपल्या मता-
प्रमाणें पेशव्यांनीं तिच्या पक्षांतील एक एका व्यक्तीची व्यवस्था लाविली.
पंतसचिवाचे किल्ले तुंगतिकोना व त्या खालील मुलूख आपल्या
ताब्यांत घेऊन सचिव व त्याचा मुलगा चिटकोपंत यांस पेशव्यानें
पुण्यास अटकेंत ठेविलें [ १४ जून १७५० ]. त्यांस शिधासरंजाम
खानगीकडून पावत होता. पुढें सिंहगड सचिवाचे ताब्यांत असल्याने
ताराबाईचा जोर चालतो व राजारामाची समाधि तेथे असल्याने ताराबाईस
तेथे जाण्यास अटकाव करतां येत नाही, असे पाहून पेशव्यानें तो किल्ला
सचिवाकडून आपल्या कबजांत मागितला; आणि त्याजबद्दल दुसरा
प्रदेश मोबदला देऊं केला. महाराजाकडून त्याजबद्दल आज्ञापत्रें आणविलीं
आणि ताराबाईची समजूत घालून किल्ला ताब्यांत घेण्यास जिवाजी
गणेश खासगीवाले यास पेशव्यानें पाठविलें. सचिवाचे लोक किल्ला लढवूं
लागले, त्यांचा पराभव करून जिवाजीगणेशानें किल्ला काबीज केला
[ ६ जुलै ], व खालील मावळ वगैरे गांव ताब्यांत घेतलां. पुढें