बोलणें जालें नाहीं. नाना तसेच आपले वाड्यांत न जातां परभारें सरकारवाड्यांत
जाऊन श्रीमंत राजश्री रावसाहेबांस विनंती केली कीं, पाटीलबावांकडे जायें.
प्रकार ठीक नाहीं. रावसाहेब व नाना तसेच निघोन लस्करांत आले. महाराजा-
जवळ येऊन रावसाहेब उभे राहिले. अवसान पाहातां कांहीं नाहीं. रायांनीं
रा॥ आबास सांगितलें, 'प्राथः कालीं सोनपुतळी पाठऊन देतों, उदईक तुला कराबी.'
आबा म्हणाले, 'साहित्य मर्व आहे.' इतकें म्हणोन राव माघारे फिरले.
वाड्यांत येऊन पोहचले नाहींत तों बातमी पोहचली कीं, काल जाहला. मोठा
अनर्थ जाला. दौलत बुडाली. हा गजब ईश्वरें केला. श्रीमंत पंतप्रधान स्वामी
कारभारी समेत स्वारी येथे डेऱ्यास आली. उपरांत प्रहर रात्रीचे अमलांत दहन
जालें. मुछदी वगैरे लोक आपलाले घरास आले. सरकारवाड्याचा वगैरे जागां-
जागांचा बंदोबस्त केला. मोटा अनर्थ जाला. नानास प्रदोश. ते दिवसीं भोज्यन
जालें नाहीं. दुसरे दिवशों प्रहर दिवस आल्यानंतर मग स्नान केलें. असेच सही
सर्वत्रांस श्रीमंत आदिकरून परम शोक जाला. ईश्वरइच्छेस उपाय नाहीं. नानांनी
कारभारी यांची बहुत खातरजमा केलीं कीं, गेली गोष्ट येत नाहीं. आतां आपला
बंदोवस्त राखावा. स्वामीनीं येऊन या प्राो सांगितले. कारभारी याणीं जागां जागां सर-
दारांस व कमाविसदारांस खातरजमेची पत्रे लिहून हुजरचे कारखानदार व साहुकार
यांची खातरजमा केली. ने समई आपले व राजाचे नांवें खातरजमेचीं पत्रे श्रीमंत
रा॥ बाबासाहेबांचे नांवें घेऊन जालें वर्तमान संकलित डार्केत लिहून देऊन
लाखोटा रवाना केला. या पूर्वी प्रहर रात्रीस काल होतांच दोन घटकांत दोन
चिठ्या येक येक बंदाच्या बातमी लिहून त्याजवर इनाक (?) लिहून देऊन डाकेंत
रवाना केल्या, त्या पावल्या असतील. सारांश, ईश्वरें कांहीं न्याय केला नाहीं.
महाराजांकरितां मणुश मात्र दुःखी जालें. थोरली बाई ( भागीरथीबाई) व
बाबासाहेब (दौलतराव) उभयतां तुळजापुरचे यात्रेस गेले होते. त्यांजकडे पत्रे
रवाना केलीं. तेही सकाळीं येतील. नंतर क्रियेस आरंभ होईल. तुळजापुरकर
बाईही माहेरी गेली आहे.' मृत्युसमयीं महादजीचें वय ६७ वर्षाचे, अहल्या-
बाईच्या बरोबरीचें होतें. त्याचें सर्वच आयुष्य श्रम, साहस व काळजी यांत गेलें.
विश्रांति कधींच त्यास मिळाली नाहीं. परंतु दमदार मनुष्यास आपला अंत
समीप आला असें वार्धक्यांत सुद्धां वाटत नाहीं; आणि शेवटच्या दोन तीन
महिन्यांत कामकाज व शिकार वगैरे व्यवसाय सारले चालू राहिल्यानें त्याचें शरीर
