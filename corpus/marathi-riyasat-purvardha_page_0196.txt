पावेतों त्याचें नांव कागदात आढळतें. यावरून तो पुष्कळ वर्षे
जिवंत राहून राष्ट्राची सेवा करीत होता. तुळाजी व रामाजी यशवंतराव
हीं नांवे पुढे आढळतात, ते बाजीचे मुलगे असावे.
देशांत राजकीय उलाढाली चालू असून निरनिराळ्या ठिकाणचे देश-
मुख सरदार एकमेकांचे साह्य मागत. मुधोजी वणगोजी नाईक निंबाळकर
(स. १६३०-१६४४) यानें कान्होजी राजे जेधे देशमुख तर्फ गोहडा
ह्यास पुढील पत्र लिहिलेलें आहे (खं. १५-३२७). 'कागद पाठविला,
सकल अभिप्राय विदित झाला. लिहिलें कीं, रजा झाल्यास इसाबतीच्या
कामाबद्दल हुजूर येऊं ग्हणून, तरी बहुत बरवें. कागद देखतांच स्वार
होऊन येणे. एके घडीचा देर न करणें. आम्हांस हजरत आलमपन्हा साहेब
( आदिलशहा ) रोहिड तर्फेस नामजाद करिताती. याकरितां स्वार होतां
वेळे जवळ असलेत, म्हणजे तुम्हांस हाती धरून इसाबती व हकलाजिमा
व इनामबाब असे तुमचे दुमाला करवून व आपणाबराबरी नामजादी
घेऊन सकल अर्थ बराच होईल. सत्वर येईजे, कोणे बाबें कांहीं फिकीर
न कीजे. तुमचे जसे मनोगत आहेत तैसी सरंजामी करूं.' असेंच दुसरें
एक पत्र आहे, त्यांत भोसल्यांचा संबंध आहे. 'हजरत साहेबी आम्हांस
मदतीखातर, दिलावरखान व भोसले व बाजे वजीर असे वजारतपन्हाचे
मदतीस येताहेत गनीमही स्वार होऊन पलीकडे चालले. तरी तुम्ही
मदतीस कृष्णाजीराजे व आम्हांस मिळवून घेणे.' ही गोष्ट स. १६४४ च्या
अगोदरची आहे.
९. दादाजी कोंडदेव, चरित्र व कामगिरी.- 'तारीख-इ-शिवाजी'
ह्या नांवाची एक फारशी बखर इंडिया ऑफिसांतून प्रो. जदुनाथ सरकार,
पाटणा कॉलेज, ह्यांस मिळाली असून, तिच्यांतले कांहीं भाग त्यांनीं
मॉडर्न रिव्ह्यूमध्ये प्रसिद्ध केले आहेत (स. १९०७). त्यांत दादाजी
कोडदेवासंबंधाने मजकूर आहे, तो असाः --
'स. १६३३च्या सेटेंबरांत नागरगांव येथे मुरार जगदेवाच्या फौजेचा
तळ पडला असतां सूर्यग्रहण झाले. त्या समयीं मुरार जगदेवानें आपली
तुळा करून दानधर्म केला. हत्तीच्या वजनाइतकें दान करावयाचे असल्या-
मुळे, हत्तीचे वजन काढण्याची पंचाईत पडली. ते वजन शहाजीनें काढून
दिले, त्या वरून नागरगांव हैं नांव जाऊन तुळापुर हैं नांव त्या गांवास

