सर्वांस आज्ञा केली त्यांच्या दैवीं नाहीं. महाराजांस लिहिनें जालें नाहीं. बरे होत नाहींत. राज्यभार चालला पाहिजे, तर पुढें वंश बसवनें. कोल्हापुरचें न करणें. चिटणिसास सर्व सांगितलें तसें करनें. वंश होईल त्याच्या आज्ञेंत चालून राजमंडळ चालवनें. चिटणीस स्वामीचे विश्वासू, त्याच्या तुमच्या विचारें राज्य राखनें. वंश होईल तो तुमची घालमेल करणार नाहीं. सुज्ञ असा.

यादी नं. २

राजमान रा बाळाजी पंडित प्रधान आज्ञा जे. राज्यभार तुह्मी चालवाल हा भरवंसा स्वामीस आहे. पहिलें सांगितलें (त्याची) खातरजमा, ती चिटणिसांनीं आदळ केली. तुमचें मस्तकीं हात ठेविला आहे; वंश होईल तो तुमचें प्रधानपद चालवील. करील अंतर तर शपथ असे. त्याचे आज्ञेंत चालून सेवा करनें. राज्य राखनें, बहुत काय लिहिनें. सुज्ञ असा.

या दोन यादी म्हणजे मराठशाहीच्या सूत्रचालकत्वाची शाहूनें पेशव्यांस करून दिलेली सनद होय. आज पावेतों या यादी थोड्या बहुत त्रोटक रीतीनें अनेक ठिकाणीं छापण्यांत आल्या होत्या. परंतु त्यांचे अस्सल कागद पैदा करून ते इतिहाससंग्रहांत प्रसिद्ध केल्याबद्दल रा. यशवंत राजाराम गुप्ते यांचे आभार मानिले पाहिजेत. अस्सलच येथें प्रसिद्ध होत असल्यामुळें, वाचनाचे मतभेद असतील, ते ज्याचे त्यानें मर्जीप्रमाणें लावावे. या कागदांवर मिति नाहीं हें एक वैगुण्य आहे. तथापि दोनही कागद थोड्या दिवसांच्या अंतरानें शाहूनें शेवटच्या आसन्न स्थि-