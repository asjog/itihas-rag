वगैरे तिकडे लढत गेले. इंग्रजांस घोरपडी पलीकडे लढत नेला, तों रात्र प्रहर
राहिली. संगमावर पलीकडे विंचूरकर पांच हजार फौज व रूपराम चौधरीच्या पांच
तोफा असतां विंचूरकरांनीं घोडा घातला नाहीं व तोफ लावली नाहीं. पलटणांस
मार्ग दिल्यामुळे दोन पलटणें सरकारचे तोफांजवळ जाऊन तोफा वेढून उभे राहिले.
हें वर्तमान गोखल्यास कळल्यावर त्यास दोष लावून बोलल्यावर त्यांजकडून उत्तर
आलें, कीं चौधरीचे लोक यावयाचे ते आले, परंतु इंग्रजांचे लोकांनीं सरकारच्याच
तोफा त्यांजवर लागू केल्या. तेव्हां सूर्योदय झाल्यावर गोखले वगैरे तमाम
निघून गेले. यास कारणें दोन झालीं. प्रथम रात्रीं श्रीमंत लष्करांतून पळून गेले,
त्याजमुळे फौजेचा धर सुटून तमाम लोक पळूं लागले. गोखले वगैरे मंडळी निकरानें
लढत असतां श्रीमंतांनीं असा प्रकार केला, त्यामुळे सरकारचा अपजय झाला.
दौलत खराब झाली. सरकारवाड्यासुद्धां इंग्रजी अंमल बसला. सिंहगडास सरकार-
च्या तोफा होत्या, त्या आणावयास लोक गेले त्यांचा नाश फारच झाला.
सावकारांची चीजवस्त सर्व गेलें. श्रीमंत माहुलीस गेले. एल्फिन्स्टन लोणीस गेले.
वरांबर कारभारी नातू आहेत. शनवारचे वाड्यांत रॉबिन्सन साहेब कामकाज पाहतात.
मी दोन तीन दिवस जाऊन भेटी घेतल्या. ' ( ऐ. टि. १०३१ ). हें पत्र नाना-
फडणिसाची बायको जिऊबाई हिला तिच्या भावानें लिहिलेलें आहे. याच प्रसंगाची
आणखी हकीकत. ' कार्तिक शु॥ ८ मीचे दिवशीं दोन प्रहरीं गोखल्यांचे अरब
व सरकारचे गोसावी येरवडे गांव घेऊन आंत शिरले. तेव्हां मोठे कलागतीस आरंभ
झाला. ते दिवशीं पेशव्यांचा लढाईचा बेत नव्हता. परंतु इंग्रजांचा बेत पडला.
गणपतराव पानशांनीं महाकाली तोफ आणून बार काढिले. अरब व गोसावी यांनीं
लढाईची शर्थ केली. अवशीस प्रहर रात्र पर्यंत लढाईची शर्थ झाली. पुढें गोखले व
पुरंदरे यांशीं कांहीं फितुर असें समजलें, तेव्हां श्रीमंतांनीं पळ काढिला. बापदेवाचे
घाटांत जाऊन उभे राहिले. विंचूरकर पुरते फितुरी असें समजण्यांत आलें. स्वारी बरोबर
माधवराव रास्ते व चिंतामणराव आप्पा गेले. तेव्हां फौजेचा भणभणाट झाला.
पानसे यांनीं तोफा काढून घेतल्या. मागील रात्र पांच घटका राहिली, तोंपर्यंत
तोफांचे बार चालले. फिरंग्याकडील तोफेचा गोळा आबा पुरंदरे उभे होते त्यांच्या
दहा हातांवर पडला. तेव्हां गोखले व पुरंदरे स्वारीचे मागें सासवडाकडे गेले.
लढाई सुरू होतांच बाजीरावानें ठासून फौजेंत पुढें यावें, निदान आपणास तरी
संग्रामास जाऊं द्यावें, परंतु पुण्यांतून पळ काढूं नये अशी चिमाजीआपानें बाजी-