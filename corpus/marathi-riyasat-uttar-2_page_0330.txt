शिवाय गुलाम महंमद म्हणून टिपूचा आणखी एक मुलगा स. १८५७ च्या
बंडापर्यंत जिवंत असून तो इंग्लंडास गेला होता. बेलोर येथें स. १८०७ सालीं
बंडावा करणारा टिपूचा मुलगा मोजुद्दीन हा होय. यांशिवाय आणखी दोन वडील
पुत्र टिपूस होते. पैकी एकाचें नांत्र फत्ते हैदर म्हणून मराठी कागदांत येतें.
(रॉस २ पृ. १५१) टिपूच्या या युद्धांत निजामाची फौज इंग्रजांबरोबर होती
तिच्या संबंधानें कॉर्नवालिसनें वारंवार अत्यंत नाराजी व्यक्त केली आहे. 'ही फौज
ऐदी, कुचकामाची, खाऊन मात्र फन्ना करणारी आणि काम करणाराच्या वाटेंत
भलभलत्या अडचणी उपस्थित करणारी होय,' अशा प्रकारचा त्याचा अभिप्राय पत्र-
व्यवहारांत आढळतो. या फौजेचा टिपूवरील या युद्धांत कांहीं उपयोग झाला नाहीं.
५. इंग्रजांशीं महादजीची तेढ, टिप व बंगालची चौथाई. -
सन १७८ ३त सवाई माधवरावाचे लग्न होऊन देशांत स्थिरस्थावर झाल्यावर पूर्वीच्या
दहा वर्षात हैदर-टिप्ने दक्षिणेकडील मराठ्यांच्या मुलुखांत जे आक्रमण केलें होतें,
त्याचा निरास करून आपली पूर्वीची सत्ता तिकडे पुनरपि चालू करण्याचा उद्योग
पुणे-दरबाराने हाती घेतला; आणि त्या कामी नानानें महादजीला लिहून इंग्र
जांची मदत मागितली; परंतु इंग्रजांनी ही मदत न पाठवितां उलट मराठ्यांस
विचारल्याशिवाय परभार टिपृशां कायम तहही करून टाकिला. या दोन गोष्टींनीं
सालबाईच्या तहास व्यत्यय आला. त्याचा जाब नानानें महादजीस सडकून
विचारिला. त्या संबंधाची घासाघीम पुढें सारखी दोन वर्षे चालू होती. इंग्रजांनीं
साफ उत्तर न देतां टोलवाटोलत्री चालविली. वास्तविक टिपृशीं जो मंगळूर येथे
तह झाला, तो मद्रासकरांनी हेस्टिंग्सला न विचारतां परभारें घाबरेपणी केला;
आणि त्याचा जाब देण्याची पाळी पुढें हेस्टिंग्सवर आली. शिवाय आपण होऊन
मराठ्यांस मदत करून टिप्स नाहींसा केल्यानें मराठ्यांची सत्ता वाढली असती
ती इंग्रजांस इष्ट नव्हती. महादजीच्या हातून साफीचा जाब मिळेना, उलट त्यानें
दिल्लीच्या कारभारांत हात घातल्याने इंग्रजांशींच त्याची तेढ उत्पन्न झाली, शिवाय
त्यानें डी बॉयन यास चाकरीस ठेवून कवाइती फौजेची सिद्धता चालविली. या
त्याच्या वाढत्या शक्तांचा पुणेकरांस धाक पढ्न त्यांनी मुंबइकर इंग्रजांमार्फत
पुण्यास त्यांचा स्वतंत्र वकील कायमचा राहण्यास आणण्याचे ठरविलें. यापूर्वी
इंग्रजांशी कोणतीही बोलाचाली गुणेकरांस करणें झाल्यास ती केवळ महादजीच्या
मार्फत करावी लागे. ही महादजीची मध्यस्थी दूर होऊन पुणे दरबारीत आपला
स्वतंत्र वकील ठेवणें इंग्रजांस इष्टच होतें. मराठमंडळांत फूट असणें केव्हांही
