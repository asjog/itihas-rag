लिहून घेतली, तेव्हां रामशास्त्री अधिकारावर होता, अर्थात् त्याच्या सल्ल्याशिवाय
किंवा शास्त्राविरुद्ध नारायणरावानें हुकूम सोडिला असेल हें संभवत नाहीं; आणि
पुढे पुढे तर रामशास्त्री म्हणजे नानाफडणिसाचा संपूर्ण साह्यकर्ता होता, इत्यादि
कारणें ध्यानांत घेतां, रामशास्त्री प्रभूच्या उलट वागणारा होता असेंच म्हणावें
लागतें. ब्राह्मणी राज्यांतच हे प्रश्न विशेष चिडीस गेले, सिंदे-होळकरांदिकांच्या
राज्यांत उत्तरेंत त्यांस महत्त्व आलें नाहीं, हीही गोष्ट लक्षांत ठेवणें जरूर आहे. *

४. पुण्याची कोतवाली व घासीराम - नानासाहेब पेशव्याच्या अखेर -
पर्यंत पुणे शहराचें महत्त्व विशेष वाढलें नव्हतें. ताराबाई दिवंगत झाल्यावर सातारचें
महत्त्व मावळून पुण्याची भरभराट जलद झाली. माधवरावाच्या जालीम कार-
भारामुळे कांहीं काळ पुणे शहर अखिल हिंदुस्थानच्या राजकारणाचें केंद्र बनून
सरदार, राजेरजवाडे, सावकार वगैरेंच्या वास्तव्यानें शहराची रवंदळ वाढून
बंदोबस्तासाठीं स्वतंत्र कोतवाल म्हणजे पोलिस अधिकारी नेमण्यांत आला.
बाळाजी नारायण केतकर यास ता.१८-२-१७६४ रोजीं शहरच्या बंदोबस्त'चें
काम बाळाजी जनार्दन फडणीस सांगतील त्याप्रमाणें करीत जाण्याचा थोरल्या
माधवरावाचा हुकूम आहे. आरंभीं या जागेचा खर्च व मेहकम अल्प होता.
पुढें तो हळू हळू वाढत गेला. रात्री ११ वाजतां तोफ झाल्यानंतर शहराचा प्रवेश
बंद होत असे, तो पहांटे चार वाजतां पुनः तोफ वाजून खुला होई. कोतवाला-
कडे बंदोबस्ताशिवाय दुसरीं पुष्कळ कामें सुप्रत झाल्यामुळे, त्याची प्राप्ति वाढत
गेली. शहरांतील लहान गुन्हे, चोऱ्या, व्यभिचार, मद्यपान, जुगार वगैरेसारखे, अहे,
बाजारांची व्यवस्था, वजनें मायें, वायें, वेश्या, हजाम वगैरेंची देखरेख, शहर-
स्वच्छता, रस्ते, इमारती, पाहुण्यांचा सत्कार, दानधर्म, दस्तैवजांची नोंधणी अर्शी
किती तरी कामें हळू हळू नानाफडणिसाच्या कारभारांत कोतत्रालाकडे आलीं.
त्यामुळे कोतवाल म्हणजे शहरांतला मुख्य व महत्त्वाचा अंमलदार बनला पुण्यांत
झालेल्या कोतवालांची नांवनिशीः -
१ बाळाजी नारायण केतकर १८-२-१७६४ रोजीं सुरू.
२ बाबूराव राम.
३ जनार्दन हरि १२-४-१७६८. याच्या हुकुमांत कोतवालाच्या कर्तव्यांचा
भरपूर तपशील आहे.

