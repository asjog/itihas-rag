गेला; आणि त्याहून अवघा चार वर्षांनीं मोठा कप्टिन ग्रँट स्वराज्याचीं मोठमोठीं
कामें करून प्रतापसिंहास तयार करण्यास लायक गणला गेला. त्यानें योग्य शिफारस
केल्यावर मग राजास अधिकार मिळावयाचा अशी स्थिति असल्यामुळे त्यांजमध्यें
धुसफूस होण्याचें कारणच नव्हतें. राजास संपूर्ण अधिकार देऊन स. १८२२ चे
शेवटच्या दिवशीं ग्रँटनें आपलें काम सोडिलें. तेव्हां त्याचे जागीं कर्नल ब्रिग्जची
नेमणूक साताऱ्यास झाली.
पुढील हकीकती कळण्यास साताऱ्याचे रेसिडेंट व मुंबईचे गव्हर्नर यांचीं नांवें
व काल ध्यानांत ठेवणें जरूर आहे. कारण केव्हां झालें तरी कोणताही कारभार
पुष्कळसा व्यक्तीवरच अवलंबून राहणार, त्या व्यक्ती दृष्टिसमोर असल्या पाहिजेत.
२ क. ब्रिग्ज—१-१-१८२३—डिसेंबर १८२६
३ क. रॉबर्ट्सन—जून १८२७—जानेवारी १८३२
४ क. लॉड्विक—जानेवारी १८३२—१४-६-१८३७
५ क. ओव्हन्स—१५-६-१८३७—१९-५-१८४५
६ जेम्स आउट्रॅम—२०-५-१८४५—मे १८४७
७ बार्ट्ल फ्रियर—मे १८४७—१८४८.
मुंबईचे गव्हर्नर या काळांत खालीलप्रमाणें झाले:—
१ एल्फिन्स्टोन ३१-१०-१८१९—३१-१०-१८२७
२ माल्कम १-११-१८२७—१-१२-१८३०
३ सिड्ने बेक्विथ १-१२-१८३०—मृ. १५-१-१८३१
४ अर्ल क्लेअर १८३२—मार्च १८३५
५ रॉबर्ट ग्रँट मार्च १८३५—मृ. ९-७-१८३८
६ फेरिस ॲक्टिंग १८३८-१८३९
७ रिव्हेट कारनॅक ३१-५-१८३९—८-६-१८४१
८ जॉर्ज आर्थर ९-६-१८४१—५-८-१८४६.
प्रतापसिंहाच्या कारभाराचे छापील कागद इतके विपुल आहेत, कीं त्यांचा अभ्यास
करणारांस वरील नांवाचा उपयोग विशेष होईल. प्रतापसिंहास छळणारे मुख्य इसम
दोन, गव्हर्नर ग्रँट व त्यानें साताऱ्यास नेमलेला आपला हस्तक ओव्हॅन्स. त्यास
पदच्युत करण्याचें शेवटचें कृत्य कारनॅकनें सिद्धीस नेलें.