आज प्रयाग अंतर्वेद व अलीकडील सेनीचा मुलूख सोडविणें वगैरे कामें सरकार
किफायतीचीं होऊन गेलीं असतीं. परंतु होणारास इलाज नाहीं. तुम्हींही
आज पावेतों शिपाईगिरी केली. आतां सरदारीची रीत धरून तजविजीनेंच
कांहीं कामें करावी. जरूर संकट पडेल तेथेंच नेटून शिपाहीगिरी करावी. तुमचा
अभिमान ईश्वरास आहे; आणि मजवर ईश्वरी कृपा आहे तोंवर साहित्यास कधीं
मुकणार नाहीं. तीं पित्यांचे एकनिष्ठ सेवक, कामाचे असतां, तुमचा अभिमान
नसावा हें कधींही या घरांत घडणार नाहीं. सर्व प्रकारें समाधान चित्ताचें
करून अष्टपैलूचे रीतीनें जसा जे समयीं प्रसंग पाहाल तसा मनसबा करीत जाणें.
बिजेसिंगाचा वकील पन्नास लक्ष रुपये द्यावे, रामसिंगास पोटापुरती जागा द्यावी,
ऐसें बोलत होता. आम्ही ते गोष्ट मान्य केलीच नव्हती. सांप्रत हा प्रसंग
जाहला, याजमुळें आम्हीं साफच त्यास जाब दिला कीं आम्हांस याउपर
तह करितां अनुकूल पडत नाहीं. तुह्मीं जाणें, ह्मणोन निरोप दिला. तेथें ते
आतां चढीं लागले असतील. मध्यस्थ मारले गेले, सबब मध्यस्थांसही कोणी
शिरत नसेल. अद्याप त्यांनीं रामसिंगास पंधरा विसांची जागा दिली, व तुमचा
खर्च फिरोन दहा लाख जाजतीं दिले, तर घेऊन सलूह करून या संकटांतून
सुटावें, हें राज्यभार अष्टपैलूपणास उचित आहे. तेथील प्रसंगानुरूप करणें.' हें
पत्र नानासाहेबाच्या राज्यकारभारनैपुण्यास शोभेसें आहे. ( का. सं. प. या.
३५१ ). विजेसिंगाचा वकील वर्षभर तरी पुण्यास बसून होता ( वरील ३६१ ).
जयाप्पानें मल्हाररावाच्या चुरशीनें हें मारवाड प्रकरण उगाच अंगावर घेतलें,
अशा कागाळ्या पेशव्याकडे गेल्या होत्या, असें यांत ध्वनित आहे. पेशव्यानें
याजबद्दल यत्किंचित् हयगय न करितां शिंद्यांच्या मदतीची सिद्धता करून दिली.
' जयाप्पांनीं मारवाडच्या मनसुब्याचा अंगेज केला, त्यास आयुष्य असतें तरी,
त्यांचे तेच सिद्धीस नेते. तथापि त्यांच्यामागें दत्ताजींनीं आव घातला तो प्रकार
सिद्धीस पावावाच पावावा, यापेक्षां दुसरें अधिक न जाणतों, अंताजी माणकेश्वर
ग्वाल्हेरीहून रवाना केले ते अविलंबेंच येऊन पावतील, खासा स्वारीची तयारी
होत आहे. दसरा झाल्यावर चाळीस पन्नास हजार फौजेनिशीं येणें होईल.