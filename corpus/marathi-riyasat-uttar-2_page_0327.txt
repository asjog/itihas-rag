चाल केली. टिपूस खबर कळली. तोही तयार होता. इंग्रजांची व टिपूची लढाई
सुरू झाली, ती दुसरे दिवस प्रहर दिवस पावेतों चालली. दोहींकडील माणूस ठार
व जखमी तीन हजार पावेतों जालें. प्रातःकाळीं लढाई होतच आहे, तों सरकारची
व नबाबकडील फौज जाऊन पोंचली. टिपू माघारा हटून गेला. नंतर त्यानें
तहाचा पैगाम लाविला. वकील पाठविले. तहावर शिक्के करून यादी एकमेकांस
देण्यांत आल्या, तेव्हां उभयतांकडून तोफांचे आवाज जहाले. गुंता उरकला.

मॅलेट प्रथम हरिपंताबरोबर स्वारींत गेला, पण तहाच्या पूर्वी तो परत पुण्यास
आला. * मराठी फौजा स्वारींत येण्यास विलंब लागल्याबद्दल त्यानें नानास
वारंवार इतकें टोचून लिहिलें कीं, त्याची लाटसाहेबास सांगून बदली करावी,
अशीच हरिपंतास नानाची सूचना होती. परंतु हरिपंतानें वेळ निभावून नेली.
हरिपंत लिहितो, ‘ तूर्त मालिष्टाचे बोलण्याची कडसरी, त्यास मसलत शेवटास जाई-
तोंपर्यंत श्लेशाच्या गोष्टी बोलेल त्या चष्मपोशी ( = डोळेझांक ) करून ऐकल्या
पाहिजेत. हे मालिट आम्हांशीं गोड बोलतात, परंतु अंतर्याम मतलबी. ’ वर
सांगितलेला चेरी हा इंग्रज दुभाष्या पुढें लखनौकर नबाब वजीरअली याच्या
व्यवहारांत प्रसिद्धीस आलेला होय.

हरिपंत लिहितो : ‘ तह झाल्यावर त्रिवर्गीनीं शिवगंगेपर्यंत बरोबर जावें, तेथून
इंग्रजांस व नबाब मशीरुलमुल्क यांस निरोप व्हावा असा ठराव झाला. निम्मे पैका
येईतों टिपूचे लेक इंग्रजांजवळ राहतील. जनरल मेडोझ यास प्रथमच्या मोहिमेंत
अपयश आलें, तेव्हां श्रीरंगपट्टण घेईन नाहीं तर मरून जाईन, असा मनांत पण
केला. तह करूं नये हा आग्रह व्यर्थ गेला. म्हणून टिपूचे मुलगे छावणींत आले,
त्याच समयीं त्यानें मस्तकांत गोळीबार मारून आत्महत्या केली. मेडोझचें वय
६५ अधिक होतें, दांत बिलकुल नव्हते. ’ कॉर्नवालिसच्या संबंधानें हरिपंताचे
खालील उद्गार स्मरणीय आहेत.

‘ लाटसाहेब बहुत दुर्गदेश. प्रामाणिक, बोलण्याची कायमी, संकोच, सहनशील,
सर्वगुणसंपन्न, असा इंग्रजांत थोडा. वय साठ पासष्ट, संपूर्ण केश पांढरे. आतां
पुढें बंगाल्यांत चार महिने राहून विलायतेस परत जाणार. ’ श्रीरंगपट्टणाहून निघ-
ण्यापूर्वी एक दिवस टिपूनें सहज भेटीचें मिष करून हरिपंताची चार घटका