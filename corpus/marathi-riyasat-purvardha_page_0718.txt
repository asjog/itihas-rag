राक्षस कितीसा टिकाव धरतील, याचा त्यास अंदाज झाला नाहीं. औरंग-
जेब स्वभावतःच दुराग्रही होता. हातीं धरलेल्या कामीं प्राण गेला तरी
बेहत्तर; पण माघार म्हणून घ्यावयाची नाहीं, अशा दुराग्रहानें त्याची
दृष्टि अंध झाली होती. या बाबतींत औरंगजेब व त्याचा पराक्रमी
पणजा अकबर, ह्या दोघांच्या पद्धतींतील विरोध पाहून चमत्कार वाटतो.
अकबराने पुष्कळ देश जिंकिले, पण दक्षिणेत अहमदनगरावरील स्वारींत
त्यास व्हावें, तसे यश आलें नाहीं, तेव्हां कसाबसा तें मिटवून व आपला
बोज कायम राखून, तो परत दिल्लीस गेला. शहाजहानानें थोडें बहुत तेंच
धोरण ठेविलें. औरंगजेबासही तसे करितां आले असतें. संभाजीस पक-
डल्यावर बादशहा त्यास मिरवीत दिल्लीस घेऊन जाता, तरी भागलें
असतें; कदाचित् त्या योगानें दिल्लीकडील कारभारास मजबुदी येऊन
मोगल बादशाहीचें आयुष्य वाढलें असतें; आणि मोगल बादशहास मरा-
ठ्यांचा समाचार मागें पुढें घेतां आला असता. वास्तविक मोगलांचे
हातून महाराष्ट्र देश जिंकण्याचें काम तडीस जाण्याजोगें नव्हतें. बादश-
हाचा आपल्या सरदारांवरील बेभरवसा, हिंदु धर्म बुडविण्याचे त्याचें वेड,
विजापुर व गोवळकोंडा यांच्या फौजेतील रिकाम्या लोकांचा सुळसुळाट,
दक्षिणेच्या मोगली अमलांतील अव्यवस्था, वसूल गोळा होण्याची
मारामार, लोकांच्या मनाची एकंदर अस्वस्थता, बादशहाबद्दल त्यांच्या
मनांत अपूज्यबुद्धि, व मुख्यत्वेंकरून महाराष्ट्रासारख्या पहाडी प्रदेशांत
काम करण्याची मोगल फौजेची असमर्थता, इत्यादि अनेक कारणांनीं
बादशहाचे हेतु विफल झाले.

सन १६८९त भयंकर आपात सुरू झाला, त्याचें आतां बहुतेक
निरसन होत आलें होतें. सन १६८३ त औरंगजेबानें महाराष्ट्रांत पाऊल
ठेवल्यापासून आजपर्यंत मराठे लोकांचे प्रयत्न केवळ स्वसंरक्षणापुरतेच
होते. शत्रूवर चाल करण्याचा प्रसंग आलाच, तर तो केवळ स्वतःचा
बचाव करण्यापुरताच असे. बादशहा मराठ्यांचे वाटेस न जाता, तर
तेही त्याचे वाटेस फारसे गेले नसते. पण हा प्रकार राजारामाचे मृत्यू-
नंतर बदलला. राज्याचा धनी अल्पवयस्क, राज्यकारभार बाईंच्या हातांत,
अशी स्थिति असल्यामुळें सर्वांनीं भगीरथप्रयत्न करून, बादशहाची तिर-
पिट उडवून द्यावी, असा मराठ्यांनीं निश्चय केला. वाटेल तसें वर्तन कर-