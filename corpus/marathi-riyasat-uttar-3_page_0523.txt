धूळकोटावर बाजीरावास इंग्रजांचा घेरा, त्याची शरणागति.
दौलतराव सिंद्यानें येऊन आपणास मिळावें म्हणून बाजीरावानें अखेरपर्यंत प्रयत्न
चालविला होता, त्या संबंधानें "मध्य हिंदुस्थानच्या आठवणी" या आपल्या
पुस्तकांत माल्कम लिहतो, - " सन १८१८ च्या एप्रिलांत माझ्या हातांत अखबारां-
बरोबर एक पत्र बाजीरावानें दौलतरावास लिहलेले पडले त्याचें शब्दशः भाषांतर
येणें प्रमाणें. 'तुमचे वडील महादजी सिंदे यांनी सरकार हुकमानें दिल्लीस जाऊन
वजिरी मिळवून मोठा लौकिक संपादिला आणि अंतःकरणापासून सरकारची सेवा
केली. परंतु तुम्हांस त्यांचें पद प्राप्त झालें असतां तुम्ही इंग्रजांशी मैत्री करून
हिंदुस्थानांत राज्य करीत आहांत. अशीच तुमची सरकाराशीं निष्ठा असावी काय ?
त्यापेक्षां तुम्ही हातांत बांगड्या भरून बायकांसारखे जनानखान्यांत बसून राहिल्यास
काय वाईट ? माझें राज्य गेल्यावर तुमची सत्ता कायम राहील असें तुम्हांस वाटतें
कीं काय ?' आपलें राज्य जाऊन दौलतरावाचें कायम राहणार असा योग आला,
तेव्हां वैतागानें हैं पत्र लिहिलेले दिसतें. इतिहासकार ग्रँट डफ हा या वेळी डोव्हटन
बरोबर बाजीरावाच्या पाठलागांत होता.
पांच महिनेपर्यंत बाजीरावाचे व वरोबरच्या लोकांचे अत्यंत हाल झाले, त्यांचीं
वर्णनें गोंधळ्यांच्या कवनांत अमर झाली आहेत. उदाहरणार्थः जे श्रीमंत सुकुमार
वनांतरी ते भटकत फिरती । कळेल तिकडे भरदिसास प्रभु कांट्यांमधिं शिरती ॥
आपला घोडा आपण स्वहस्तें चुचकारुन धरती । खालीं पमरुन उपवस्त्र दिलगिरींत
वर निद्रा करती ॥ अस्तमानीं कधीं रात्रीं भात भक्षिती पाटावरती । दरकुच दर
मजलीस कृपेंतिल सेवक अंतरती ॥ (चाल) पेशव्यांचे वंशांत नाहीं कोणी असा
कहर पाहिला । हत्ती घोडे उंट खजीना जेथील तेथें राहिला । बाजीराव होय धन्य
म्हणून यापरी आकांत साहिला ॥ तुमची आमची हीच भेट अतां राव सर्वाना
सांगती ॥ कृपा लोभ परिपूर्ण करित जा द्या दर्शन मागती ॥—शाहीर प्रभाकर.
वाजीरावानें बोरीवरून उत्तरेस नर्मदेचा मार्ग धरल्याची बातमी डोव्हटन यास कळली.
या वेळीं बाजीरावाजवळ दहा हजारांहून जास्त लोक नव्हते. त्रिंबकजी डेंगळे, रामदीन,
बाळोवा विंचूरकर व बापू गोखल्याची स्त्री यमुनाबाई एवढीच प्रमुख मंडळी बरोवर
होती. बाकीचे सरदार माधवराव रास्ते, आप्पा देसाई निपाणकर, नारोपंत आपटे
चिमणाजी नारायण व खुद्द चिमाजी आपा ही मंडळी बोरीहून बाजीरावास सोडून
नांदेडवर गोदावरी उतरून परत स्वदेशीं आली. येसाजीपंत गोखले व विठोबा नाईक