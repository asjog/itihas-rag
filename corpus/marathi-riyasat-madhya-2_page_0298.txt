मदतीस नारायण व्यंकटेश घोरपडे यास रवाना केलें. प्रयोजन कीं
मोगलांसही चार गोष्टी सांगोन दादोबांस तोंडघशीं पाडावें. तूर्त दादोबाचा
आमचा थोडासा स्नेहही आहे. आम्हीच सावनूरच्या मोगलांस सांगून व
आपली फौज दुतर्फा डौल दाखवून फशीं पाडलें, हें दादोबास ठाऊक
नाहीं. कागद आमचे कोणास दाखवीत न जाणें. ' [ का. सं. प. या.
ले. ३८४ ] २५ मे १७५२ रोजीं हें पत्र रघुनाथरावानें जयाजी शिंद्यास
लिहिलेलें आहे. अशा कपटवर्तनानेंच पेशव्याच्या कारभारावर पुष्कळसे
लोक त्यावेळीं रुष्ट झाले असले पाहिजेत. याच सुमारास यमाजी शिवदेव
साताऱ्यास गेला होता. ' यकार नामक किन्दईहून साताऱ्यास गेले
आहेत. त्यांचे बंधु सुटोन सातारां आले. ' जून ता. २७ स. १७५२
खं. ३ ले. ३९५ ]. परंतु यमाजी दंगेखोर आहे अशी पुढें ताराबाईचीही
खात्री झाली. सिलमकर देशमुखास ताराबाईचें आज्ञापत्र ता २९
जानेवारी स. १७५४ चें आहे तें असें. ' यमाजी शिवदेवांनीं जावळीप्रांतें
फौज पाठवून दंगा केला आहे, त्यांचें पारिपत्य करणें साहेबांस आवश्यक
जाणून तुम्हांस आज्ञापत्र सादर असे. तुम्ही, कंक, मालुसरे, खोपडे व
जेधे ऐसे एकत्र होऊन, समस्त सरदारांस सामील होऊन गनिमांस धुडावून
देणें ' [ ख. १७ ले. ४१ ].
ताराबाईचे खेळ चालूच होते. दादोबा व यमाजी आपल्या उपयोगीं
पडत नाहींत असें पाहून तिनें बाबूजी नाइकास साताऱ्यास आणून त्याला
प्रतिनिधि पद देण्याचें कबूल केलें. ' हजार पांचशें जमाव करून ते
प्रतिनिधीच्या वाड्यांत उतरले; आणि हुजूरचीं पथकें घेऊन प्रतिनिधीचा
तालुका घ्यावयास गेले, तों जगजीवनराव ऊ० दादोबा चालून आले.
तांदुळवाडीनजीक लढाई मातबर झाली. नायकास जखमा लागल्या.
पळून शहरात येऊन राहिले. पिच्छावर प्रतिनिधि येतांच, आपलें करणें
सिद्धीस जावयाचें नाहीं समजोन बारामतीस निघोन गेले. नायकाचा व
यमाजीचा झगडा पुढें वर्ष सहा महिने चालूच होता. [ ह्या. म. रो. २३४,