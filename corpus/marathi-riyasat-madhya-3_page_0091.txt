दिल्लीहून कृष्ण जोशी लिहितो. ' पठाण दिल्लींत येऊन अमीरांचे घरावर
चौक्या बसवून कुल द्रव्य घेऊन रयतीस उपद्रव फार दिला. तीस कोट वित्त
जमा करून पुत्रासमागमें लाहोरावरून आपल्या देशास रवाना केलें. पुढें
दिल्लींतून बाहेर निघून बालमगडाजवळ आले. तेथून कुच केलें ते मथुरेजवळ
गेले. आंत पांच हजार जाठ होते त्यांनीं युद्ध उत्तम प्रकारें घेतलें. परंतु
पठाण भारी, कटून मेले; आणि दोन हजार जाठ पळून गेले. मथुरेंत दीड प्रहर
लूट झाली. पंचवीस लक्ष वित्त घेऊन मथुरेहून फौज गोकुळ वृंदावनास
आली. तेथें बैरागी दोन चार हजार नागे जमा होऊन युद्ध घेतलें. दोन
हजार बैरागी व दोन हजार पठाण लढून मेले. गोकुळनाथ बचावले. तेथून
पठाण कूच करून आगरियाजवळ आला. किल्ल्यास मोर्चे लावून किल्ला हस्तगत
केला. गाजुद्दीनखान किल्ल्यावर जाऊन किल्ला घेतला. शहरांत द्वाही पातशहाची
फिरविली. तेथून पठाण आठ कोस पुढें आला. सर्व रैयत पळून नारो शंकर
व समशेर बहादर यांचे लष्करांत आले. पठाण आग्र्यास आल्याचें समजतांच
या मराठे फौजा कूच करून झांशीच्या रोखें आल्या. समागमें रयत आली
होती ती याच उभयतांनीं लुटून घेतली. मोठा विश्वासघात केला. पंचवीस
लक्षांचें वित्त घेतलें. पठाणाचा नायब दिल्लींत आहे. माळव्यांत दक्षिणेंत
येणार. जाठ आपल्या गर्डींत भयभीत आहे. दादासा० व होळकर जावदे१
जवळ आहेत. लाख रुपये खंडणी घेतली. जावद परगणा व राणीखेडा लुटून
फस्त केले. दहा बारांचें वित्त मिळालें. तेथेंच मुक्काम करून आहेत. समागमें
फौज चाळीस हजार आहे. जर पठाण झांशीस आला तर कठीण आहे.
त्याजवर प्रस्तुत कोणीं जावें असें दिसत नाहीं. अंताजी माणकेश्वरानें लढाई
चांगली घेतली; आपलीशी करून पळून आले. अंताजीपुत्र पडला, परंतु पठाणास
हात चांगला दाखविला. बापूजीपंत वकील दिल्लीहून मथुरेस व तेथोन नारो-
शंकरचे लष्करांत आले. त्यांचे बंधु दामोदर महादेव झांशीस होते. कांहीं
श्रम झाला होता, त्यांचा काळ जाहला. श्रीमंत नानासाहेब आऊन पठाणाचें