विला. खर्ड्याचे तहांत कबूल केलेली रक्कम व मुलूख निजामानें पेशव्यांस मुळींच
दिला नव्हता. उलट तो आतां पुण्यावर चालून येणार त्यापक्षीं आपणच त्याजवर चाल
करून कबूल केलेला पैसा व मुलूख वसूल करावा अशी तजवीज वाळोबानें चालविली.
खर्ड्याची लढाई मुख्यतः सिंध्याच्याच फोजेनें जिंकली होती. शिवाय निजामास
दक्षिणेंतून उकडून काढण्याचा मराठशाहीचा पूर्व संकल्प पुरा करण्यास ही संधि
सिंद्यास योग्य वाटली. परंतु या कामीं मुख्य विरोध त्यास नानाचाच झाला. केवळ
आपला अधिकार कायम राहावा म्हणून नानानें निजामाची कुमक आणिली, हा प्रकार
सर्वांसच आत्मघातकी वाटला.

५ नानाभाऊंचें वितुष्ट.—ता. १८-४-१७९६ रोजीं वाळोबा व सिंदे
यांनीं तीन हजार स्वार व चार पलटणें घेऊन बाजीरावांचे मुक्कामावर येऊन त्यास
निकड लाविली, कीं आम्हांस खर्चास नाहीं, रक्कम आतांचे आतां टाका. या बाब-
तींत एक सबंध अहोरात्र बाजीरावा सुद्धां सर्व लोक बसून होते. भोजनासही कोणी
उठूं शकलें नाहीं. त्या वेळीं मालोजी घोरपडे, बाजीराव बर्वे, मानाजी फाकडे वगैरेनीं
बाजीरावाचे तर्फेनें शिंद्यांशीं पुष्कळ रदबदली केली. अखेरीस नानास कारभारांत
घेणार नाहीं असें बाजीरावानें लिहून दिलें आणि आठ दिवसांत ५० लाख रक्कम
देण्याचें कबूल केलें, तेव्हां शिंद्यांचं धरणें उठलें. वरील करार पुरा पाडण्याची जामीन-
गत बाजीरावांचे विनवणीवरून परशुराम भाऊनें स्वीकारली. नानांनें कारभार करूं नये
फंद फितूर करूं नये. मेणवलीस अगर क्षेत्रास स्नानसंध्या करून स्वस्थ असावें, पैका
मिळविला असेल तो सरकारांत द्यावा, अशीं आठ कलमें वरील करारांत होतीं. "शिंदे
सहा प्रहर अडून बसले. प्रातःकालच्या चार घटका दिवसास तोड निघाली. " हा
करार सातारा येथें नानास कळविण्यांत आला, तेव्हां त्यानें आपली हरएक प्रकारें
वळकटी चालविली. मुद्दाम शेणवी मंडळींनीं नानास कारभारांतून काढण्याकरितां हा
घाट रचला असा बोभाटा या वेळीं बाहेर सर्वतोमुखीं झाला. वरील करारानें नानाचा
कारभार साफ नाहींसा झाला. त्याचे कित्येक पक्षपाती बाबा फडके, त्रिंबकराव
परचुरे वगैरे पुण्यास बाजीरावाजवळ होते ते अत्यंत घाबरून गेले. शिंदे
आपली वाट केव्हां काय करील याचा भरवसा न पट्टन ते कारभार सोडून घरीं बसले.
या स्थितीचा फायदा घेऊन बाजीरावानें मात्र आपला पक्ष बळकट केला. वडिलांच्या
वेळचीं माणसें बाहेर भटकत होतीं त्यांस त्यानें जवळ आणून नोकरींत ठेविलें. मानाजी
फाकडे, केसो कृष्ण दातार, बाजीराव बर्वे, बळवंतराव नागनाथ ही मंडळी बाजी-