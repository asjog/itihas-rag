णास उपलब्ध नाहीं. ब्राह्मण, प्रभु, मराठे वगैरे सर्व जातींचे जिवास जीव देणारे
साहाय्यक त्यानें जवळ पैदा केले. सातारा व करवीर येथील राजमंडळे आणि त्या
बाजूचे लहानमोठे लोक त्याचे साह्य करून यश चिंतीत होते. व्यासराव गोपाळ
डबीर, बापू कान्हो फडणीस, मल्हार रामराव चिटणीस, मुंगीकर मालोजी राजे,
भवानजी राजे शिर्के, रघुनाथराव गुजर वगैरे समस्त गुजर मंडळी या चतुरसिंगा-
बरोबर रानोमाळ फिरून कष्ट करूं लागली. चतुरसिंगाची समजूत घालून त्यास
सरदारी देण्याचा प्रयत्न पुण्यास सर्जेराव घाटग्यानें पुष्कळ केला. मुद्दाम त्यास सर्जे-
रावानें सन १८०१ सालीं पुण्यास आणून वाजीरावास व दौलतरावास भेटविलें.
त्या सालच्या पावसाळ्यांत चार महिने चतुरसिंगाचा मुक्काम पुण्यास होता. परंतु
तेथें बाजीरावाच्या उच्छृंखळ वर्तनाचा त्याला वीट येऊन दसऱ्याचे सुमारास चतुरसिंग
पुणें सोडून विजापुराकडे गेला. त्याजवरोबर हजार पांचशेंचा जमाव नेहमीं असे. त्यापुढील
सालीं यशवंतराव होळकरानें पुण्यावर चाल केली, तेव्हां बाजाराव पळून वसईस इंग्रजांकडे
गेला; आणि इंग्रजांची मदत आणून पुनरपि पेशवाईवर दाखल झाला, हे पाहून
सातारच्या राजमंडळाची मनःस्थित तोंड दाबून बुक्यांचा मार द्यावा तशी आली. तेव्हां
बिलकूल वेळ न गमावतां चतुरसिंग सिंदेभोसले वंगेरे सरदारांस भेटण्यासाठीं सन १८०३
च्या उन्हाळ्यांत साताऱ्याहून निघाला. त्यानें आपली स्त्री व मुलगा यांस महाराजांचे
हवालीं करून, 'सेवा करून यश मिळवून परत येऊं अगर मरून जाऊं', असें सांगून
छत्रपतींचा निरोप घेतला. सिंद्याचा मुक्काम बऱ्हाणपुराकडे होता. तिकडे जातांना
वाटेंत चतुरसिंगानें सिंदखेड येथें पुण्यशील जिजाबाईच्या वंशांतील प्रतिष्ठित जाधव
सरदार जगदेवराव याची गांठ घेऊन त्याजबरोबर एकंदर परिस्थितीचा विचार केला.
तेथून पुढें अजिंठ्याचे घाटांत चतुरसिंगानें जाऊन दौलतराव व सर्जेराव घाटगे यांची
भेट घेतली. ही भेट ता. १००८०१८०३ रोजीं झाली. दौलतराव आपण होऊन
चतुरसिंगाचे डेऱ्यास जाऊन मोठ्या सन्मानानें भेटला. आदलेच दिवशीं इंग्रजांनी
सिंद्यावर युद्ध पुकारलें होतें. आसईआडगांव वगैरे लढायांत प्रत्यक्ष भाग घेऊन
इंग्रजांचा पाडाव करण्याची चतुरसिंगानें शिकस्त केली. परंतु कालचक्र फिरलेलें
होतें. सर्वच दिङ्मूढ होऊन पराभव पावले. युद्ध थांबून पराभव झाल्यावर
एकंदर घडामोडींचा प्रकाश सर्वत्र स्पष्ट दिसूं लागला. मोठमोठ्या सरदारांचा
पाडाव झालेला पाहून सातारा करवीर प्रांतांतील लहान मोठ्या जुन्या घरंदाज
पुरुषांच्या अंगाचा तीळपापड झाला. हे पेशवे आपण तर सर्वस्वी बुडतात आणि

