गोळागोळी होऊन माघारें घोडेगांवावर आठ दिवस होते. फाल्गुन व० ५ बुध-
वारी ११ मार्च रोजीं नबाब कूच करून सड्या फौजा तोंडावर ठेवून अघाडीची
पिछाडी करीत होता, इतक्यांत इकडील सरदार तयार होऊन गेले. सिंदे भाऊंच्या
डाव्या बाजूस, भोसले उजव्या बाजूस, मिरजकर विठ्ठलपंत मध्ये, याप्रमाणें
सकाळीं प्रहर दिवसास जाऊन उभे राहिले. मध्यें अंतर तोफेच्या गोळीचें राहिलें.
भाऊ फौजेच्या अघाडीस उभे राहून तोफा लागू करावयास जागा पाहत होते,
इतक्यांत शत्रूनी त्यांजवर निकड करून गांठ घातली. विश्र्लरावे बाबा ठार जाले.
व भाऊंचे कपाळावर एक वार लागला. तेव्हां विट्रलरावांची फौज धीर न धरितां
निशाण सुद्धां दोन बार्णाचे अंतरानें माघारी आली. इतक्यांत सिंद्यांनी तोफांची
मारगिरी सुरू केली. त्याबरोबर आम्हांवर शत्रूची फौज आली होती ती झाडून
सिंदे यांचे फौजेवर गेली. होळकरही उठले. सिंद्यांचा व मोगलांचा हातास हात
भिडलासें पाहून, हुजरात व पटवर्धन यांनी त्यांजवर चालून घेतलें. तेव्हां एक
प्रहरपर्यंत लढाई चांगली जाली. सकाळच्या दहा घटकांपासून अस्तमान पर्यंत
लढाई जाली. सायंकाळचे सहा घटका दिवसास त्यांचा मोड होऊन त्यांनी पळ
काढिला. खडर्याचा किल्ला गांठला. आम्ही पाठीमागें लागलों, त्यांचे मागें कोसाचे
अंतरानें उतरलों. पूर्वेस घांटाचे बाजूस आमचे पेंढार उतरले. शत्रूस निघून
जावयास मार्ग नाहीं. पाणी नाहीं. हैराण गत जाली. पेंढाऱ्यांनी गुरे व लूट
बहुत आणिली. सिंद्यांकडे दहा पांच तोफाही आणिल्या. आमची झाडून फौज
त्यास घेरून आहे. ता. १३ मार्च शुक्रवारी प्रातःकाळी भाऊंकडे नवाबाचा हरकारा
निरोप घेऊन आला. 'आम्ही बोलणें बोलतों, तोफा बंद कराव्या. नबाब खडर्थ्यांचे
किल्लयांत आहे.' (इ. १९२). रणसंग्राम मुख्यतः घोडेगांव, पिंपळगांव, वेध-
गांव यांच्या दरम्यान खर नदीच्या कांठानें खड्र्याच्या पश्चिमेस अर्धकोस पावेतों
झाला. ( रुमाल २ ).
प्रत्यक्ष लढाईची हकीकत नानानें बाबूराव आपटयास लिहून पाठविलेली
थोडक्यांत सुसंगत आहे, ती अशीः 'नबाबाचें प्रकरण जसें मिटेल तसें मिटवावें,
इकडील संकटकाळीं ते अनुकूल जाहले, हैंही मनांत. परंतु अलीकडे त्यांचे कार-
भारी मैनुद्दौला जाले, त्यांनीं अगदींच वाट सोडून, सरकारनाशाचीं राजकारणें
बहुतच केलीं कीं, श्रीमंतांची दौलत घ्यावी, पुण्यांत झेंडे नबाबाचे लावावे, दगे