तुम्हांस इंग्रजांनी मदत करण्याचे काही एक कारण उरले नाही. तुमच्या राज्याची
व्यवस्था इंग्रज वाटेल तशी करतील. तुम्ही आपला तोफखाना मात्र लगेच इंग्र-
जांच्या ताब्यांत द्यावा; आरबांची वगैरे नवीन पलटणे तयार केली आहेत त्यांस
रजा द्यावी; नागपुर शहर व राजवाडा आमचे कब्जात द्यावा; आणि खुद्द तुम्ही
उद्या सकाळी ४ वाजण्याचे आत रेसिडेन्सीत येऊन आमचे स्वाधीन व्हावे. असे न
केल्यास इंग्रज फौजा तुमच्यावर चालून जातील, त्यामुळे जे परिणाम होतील ते
तुम्हांस भोगावे लागतील. परंतु या गोष्टी तुम्ही प्रथमच कबूल केल्यास फौजेच्या
खर्चापुरता काही मुलूख घेऊन बाकी पूर्वीप्रमाणे राज्य तुमच्याकडे चालवू.
या वाटाघाटीत आप्पासाहेबांनी नारायण पंडित यास ता. १५ डिसेंबर रोजी अनेकवार
जेंकिन्सकडे पाठवून विचारासाठी थोडा अवकाश द्या अशी विनंती केली. त्यावरून
फक्त आणखी तीन तास म्हणजे दुसरे दिवशी सकाळी ७ वाजे पावेतों जेंकिन्सने
फुरसत दिली. ता. १६ रोजी सकाळी ६ वाजता नारायण पंडिताने येऊन जेंकिन्सला
कळविलें, आप्पासाहेबास आरब फौज इकडे येऊ देत नाही. तोफखाना त्यांचे ताब्यात
आहे, तो हस्तगत करून त्यांस रजा देण्यास आणखी तीन दिवसांचा तरी अवधी
पाहिजे. त्यावर जेंकिन्सने कळविलें, प्रथम आप्पासाहेबांनी ९ वाजण्यापूर्वी आमचेकडे
येऊन दाखल व्हावे, म्हणजे इतर बाबतीसाठी अवकाश देण्यात येईल. तरी आप्पासाहेब
येऊन दाखल झाला नाही. तेव्हा सेनापती डोव्हटनने लगेच भोसल्यांच्या फौजेवर चाल
केली. त्याबरोबर आप्पासाहेब घाबरून जाऊन नागोपंत व रामचंद्र वाघ यांस बरोबर
घेऊन दहा वाजता रेसिडेन्सीत दाखल झाला. लगेच त्यांच्याशी पुढील गोष्टींची
वाटाघाट सुरू झाली. तोफा आहेत तेथेच ठेवून फौज मात्र दुपारी १२ वाजण्याच्या
आत दुसरीकडे न्यावी असे ठरून त्यासाठी आप्पासाहेबांनी रामचंद्र वाघ यास शहरात
पाठविले. तो १२ वाजता परत आला; आणि कर्नल डोव्हटन यास घेऊन तोफा
त्यांचे हवाली करण्यासाठी परत गेला. तेव्हा ३६ तोफा त्यास मिळाल्या. पण दुसऱ्या
ठिकाणच्या तोफा हस्तगत होण्यापूर्वी त्यांनी इंग्रजांवर थोडा बहुत मारा केला. त्या
प्रसंगी उभयतांमध्ये चकमक उडून दीड वाजता आणखी ७५ तोफा इंग्रजांच्या
हस्तगत झाल्या.

आप्पासाहेबाला इंग्रजांविरुद्ध उद्युक्त करणारे मनमथ उपाध्ये व सुभेदार गणपतराव
परांजपे हे होते. आप्पासाहेब रेसिडेन्सीत गेल्याबरोबर मनभाटांनी आस्बांना
घेऊन राजवाडा हस्तगत केला. राजवाड्याला बाहेर मोठा तट आहे. या तटावर
