बाजूस लक्ष घालीना, तेव्हां कर्नाटकचें काम शाहूनें सन १७३९ त रघूजीस
सांगितलें. नानासाहेब पेशव्यानेंही पुढें कर्नाटकासंबंधानें जो एवढा अट्टाहास
मनांत ठेविला, तो शाहूची ही मनीषा पुरी करण्यांतच होय.प्रथम हा दक्षिणचा
कार्यभाग उरकून मग उत्तरेंतला उद्योग बाजीरावानें हातीं घेतला असता तर
तो राज्यास फायदेशीर झाला असता, असें पुष्कळांचे प्रतिपादन आहे. बाजी-
रावाच्या दुर्लक्षामुळे निजामाला कर्नाटकाकडे शह बसविण्यास हळूहळू संधि
मिळाली; अर्काटचे नबाब व श्रीरंगपट्टणचे राजे यांस जोर आला; मराठ्यांचे
विरुद्ध त्यांस फ्रेंच, इंग्रज वगैरेशीं कारस्थानें करतां आलीं; तेणेंकरून या परस्थ
व्यापाऱ्यांनीं कर्नाटकच्या कारभारांत प्रवेश केला. याचे ऐवजीं शाहूची छाप
अगोदरच कर्नाटकावर चांगली बसती तर, तंजावरचे राजांस जोर येऊन त्यामुळे
क्लाइव्ह, डुप्ले, हैदरअली यांच्या कारस्थानांस अवकाशच राहिला नसता. ह्या
दृष्टीनें कर्नाटकच्या कारभाराचें महत्त्व मराठशाहीस अतोनात होतें. पुढें नाना-
साहेब पेशव्यानें स. १७५३ पासून लागोपाठ अनेक स्वाऱ्या करून कर्नाटक
प्रांत पादाक्रांत केला, परंतु त्यापूर्वीच युरोपियनांचा पाय तिकडे चांगला मजबूत
होऊन गेला होता. ( खं. २ प्र. पृ. २९; शा. रो. २१२, ७१, ७२, २१५ ).

६. निजामाची चढाई, शाहूची नागवण ( स. १७२६-२७ )–
शाहूनें कर्नाटकांत जो हा जोराचा उद्योग चालविला, तो बहुधा कोल्हापुरच्या
संभाजीस पसंत पडला नसावा. कृष्णा व तुंगभद्रा यांजमधील प्रदेशावर संभाजी
आपली मालकी समजत होता, त्यास या कृत्यानें व्यत्यय येऊन संभाजी चंद्र-
सेनाच्या व निजामाच्या कारस्थानांस बळी पडला; आणि शाहूशीं अनुरक्त
नसलेले कित्येक सरदार निंबाळकर, घोरपडे, तोरगलकर शिंदे वगैरेस उठवून
त्यानें शाहूशीं तंटा सुरू केला. ‘ स्वामी तीन वर्षे स्वारीस होते, प्रस्तुत आगमन
झालें, या उल्लेखावरून शके १६४७-४८-४९ या सालीं म्हणजे सरासरीने मार्च
स. १७२५ पासून स. १७२८ पर्यंत संभाजी बाहेर होता. या दरम्यान
कोल्हापुरचा कारभार बहुधा राजसबाई पाहत असावी,कारण ता.७-९-१७२६चा
एक कागद व ०१७२८ चा एक असे राजसबाईच्या नांवचे आहेत. ता. १९
जुलई १७२७ रोजीं संभाजी धाररास निजामापाशीं होता, असा उल्लेख त्यानें
मुक्तेश्वरास दिलेल्या सनदेंत आहे. संभाजी असें विरुद्ध आचरण करीत असतांच