बांस मिळून आहे असें कळल्यावरून त्यास कैद केलें. पैशाची अडचण भागविण्या-
साठीं अनेकांवर पट्टी बसवून मनभटानें तगादे करून पैसे घेतले.
सिंदे होळकर पेशवे यांचे वकील नागपुरांत होते, त्यांचीं कारस्थानें आप्पासाहे-
वाशीं इंग्रजां विरुद्ध उघड उघड चालू झालीं. नागपुरची गादी मिळेपर्यंत जो इंग्र-
जांचा आश्रय आप्पासाहेबास हवा होता त्याची आतां त्यास जरूर राहिली नाहीं.
आपलें स्वातंत्र्य गमावून इंग्रजांचा आश्रय पतकरणारा हा पहिला प्रमुख सरदार
होय अशी त्याची हेटाळणी होऊन, त्या तहाची पूर्ण बजावणी अमलांत आली नाहीं,
तोंच तो तह झुगारून देऊन आपला डाग धुऊन काढावा अशी त्याची भावना झाली;
आणि तुम्ही पुढाकार घ्याल तर इतर सरदार तुम्हांस लगोलग सामील होतील
अशी त्याची वकिलांनी समजूत घातली. स. १८१७ च्या एप्रिल-मे महिन्यांत
बाजीरावानें इंग्रजांशी जो अतिरेकाचा बेबनाव पुण्यास सुरू केला त्याचा मुख्य
आधार हा आपासाहेब होता असें मागाहून आढळून आलें.
५ आपासाहेबाचा इंग्रजांवर उठाव, सिताबर्डीची लढाई. -
इकडे पुण्यास सन १८१७ च्या नोव्हेंबरांत बाजीरावानें इंग्रजांवर उघड युद्ध
पुकारलें, त्याचा परिणाम ताबडतोब नागपुरासही दिसू लागला. जून महिन्यांत इंग्रजांनीं
नवीन तहानें बाजीरावाचे हातपाय बांधले तेव्हांपासून त्यानें नागपुरास आप्पा-
साहेबाकडे युद्धाची सारखी उठावणी चालविली. मनांतून जरी बाजीरावाचें साह्य कर-
ण्याची आप्पासाहेबास आतुरता होती, तरी बाहेरून त्यानें रेसिडेंटाशीं मित्रत्वाचा देखावा
चालूच ठेविला होता. आक्टोबर पावेतों विरोधी हालचालीचें कांहीं एक चिन्ह रेसिडेंटास
दिसलें नाहीं, उलट त्या संबंधानें रेसिडेंटानें वरिष्ठांकडे आप्पासाहेबाची तारीफच लिहून
पाठविली. परंतु नोव्हेंबरच्या आरंभीं बाजीरावानें पुण्यास इंग्रजांवर उठावा केल्याची
बातमी नागपुरास येतांच आप्पासाहेबानेंही तोच मार्ग स्वीकारण्याचा निश्चय केला.
ता. १५ नोव्हेंबरच्या सुमारास रेसिडेंटास आप्पासाहेबाबद्दल चांगलाच संशय आला.
आप्पासाहेबानें फौजेची तयारी जोराने चालविली. मात्र कशा पद्धतीनें आपण चढाई
सुरू करावी या संबंधाने त्याचें मन घुटमळू लागलें. जवळची मंडळी आपआपल्या
तहेर्ने त्यास पढवू लागली. बाजीरावाप्रमाणें आपणही एकदम युद्ध पुकारावें असा
एका पक्षाचा सल्ला होता, तर इंग्रजांशीं बिघाड करूं नये असें शिकविणारा दुसरा
पक्षही होताच. या दोघांच्या मध्ये आप्पासाहेबाचें मन पुष्कळ वेळ अनिश्चित राहिलें,
तरी रेसिडेंटाशीं चाललेल्या व्यवहारांत त्यानें बाहेरून यत्किंचित् बिघाड दाखविला
