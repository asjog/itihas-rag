व्यंकोजीचा मुलगा शहाजी यार्ने मात्र शहाणपणाची वर्तणूक केली नाही. ऊसकोट नांवाचा त्याचा एक परगणा याच वेळेस म्हैसूरच्या राजानें जिंकून घेतला असतां, हरजी राजाशीं तो मदत मागता, तर त्याचा परगणा गेला नसता. परंतु हरजीकडे मदत मागून आपली दुर्बलता व्यक्त करणे शहाजीस आवडले नाहीं, म्हणून नाहक त्यानें आपलें नुकसान करून घेतलें,

९. संभाजीचा वध (स. १६८८-८९). -- सन १६८८ मध्ये बादशहा विजापुरास राहून संभाजीबरोबर मोठ्या दक्षतेनें लढत होता. विजापुरपैकी संभाजीनें जिकिलेलीं मैदानांतील बहुतेक ठिकाणें त्यानें परत घेतली. परंतु डोंगरांतील प्रदेशावर त्याचा इलाज चालेना. तेव्हां कित्येक डोंगरी किल्ल्यांचे आसपास मैदानांत आपली फौज बसवून बर जाण्याच्या वाटा त्यानें अडवून धरिल्या. परंतु पाठीमागच्या दुसऱ्या अवघड वाटांनी मराठ्यांचे दळणवळण किल्ल्यांशी चालू होतें. संभाजी पन्हाळ्यास राहत होता, त्यासही कित्येक वेळां बादशहाने वेढा घातला. परंतु किला हस्तगत होण्याचे चिन्ह कांहींच दिसेना. शिवाजीनें प्रत्येक किल्याची व्यवस्था फारच शहाणपणानें केलेली होती; आणि दर एक किल्ला चार दोन वर्षे शत्रूशी टक्कर देण्यास समर्थ होता. विजापुरास बादशहाचे फौजेत सांथ उटून पुष्कळ लोक मेले, तेव्हां त्यानें विजापुर सोडून आपली छावणी नीरेच्या कांठी आक्लूज (ता. माळशिरस, जि. सोलापुर) येथे नेली. इकडे मराठी फौजांनी नाशीक वगैरेकडे भामधूम चालविली होती, ती बंद करण्याकरितां बादशहानें शहाजादा अजीम यास तिकडे पाठवून इंतिकदखान यास कोंकणांत पाठविलें. तरी संभाजीशी उघड लढून त्यास काबीज करण्याची बादशहाची बहुतेक निराशाच झाली होती.

संभाजीस कोणी, कोठें, केव्हां व कसें पकडलें हैं चार प्रश्न महत्त्वाचे आहेत. ते संशोधकांच्या मेहनतीनें बहुतेक सुटले असून, भा. इ. सं. मं. इ. वृ. १८३६ ले. ९१ व ऑर्मूचे मदतीनें खालील मजकूर लिहिला आहे.

ऑर्मू म्हणतो, युद्धानें संभाजी ताब्यांत येत नाहीं, असें पाहून बाद-शहानें आपल्या नेहमींच्या कपटविद्येचें अवलंबन केलें. संभाजी स्त्रीलं-पट होता, आणि त्याची ही विषयवासना तृप्त करण्यास कलुशार्ने साह्य