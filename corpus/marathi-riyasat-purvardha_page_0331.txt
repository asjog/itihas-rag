बादशाही मुलखास सामील करावे; आणि राजगड वगैरे बारा किल्ले स्वतः-
कडे ठेवून शिवाजीनें राजनिष्ठ राहून बादशहाची नोकरी करावी. शिवाजीनें
अशीही विनंती केली कीं, ‘ आजपर्यंत मी अन्यायानें वागल्यामुळें मला
बादशहांकडे तोंड दाखविण्यास जागा नाहीं. म्हणून त्यांच्या नोकरीस मी
आपला मुलगा संभाजी पाठवून देतों. मी तर गुन्हेगार असून इतःपर बाद-
शहाशी बेइमान करणार नाहीं. दक्षिणेंत मला जी कामगिरी सांगण्यांत
येईल ती मी करीन.’

‘ हे ठराव प्रथमच आपणास कळवून आपली मंजुरी त्यांस आणावयाची
खरी, परंतु तसें करण्यास वेळ नव्हता. शिवाजी इतके दिवस येथें राह-
ण्यास खुशी नव्हता. त्यास मी शपथपुरःसर अभयवचन दिल्यावरही
जर तें वचन मोडून अडकवून ठेवावा, तर त्याचे हे दोन परिणाम होतील.
या बाजूचे जहागीरदार, पाळेगार, नाईक वगैरे लोकांचा विश्वास आमच्या
वचनावरून साफ उडून जाईल. वास्तविक आमचीं वचनें सिकंदरच्या
तटाप्रमाणें सदैव भक्कम असलीं पाहिजेत. दुसरा परिणाम असा कीं,
शिवाजी आमचे भेटीस आला, तो राज्याची व दौलतीची संपूर्ण निरवा
निरव करून आला. जर कदाचित् आमचे कडून त्याच्या जिवास अपाय
झाला, तर मागें सर्व व्यवस्था नीट चालावी, अशी त्यानें सोय करून ठेव
ल्याची पक्की बातमी आम्हांस लागली. म्हणजे केवळ शिवाजी आमचे
ताब्यांत आल्यानें, सर्व काम भागत होतें असें नाहीं.*

हे दोन परिणाम मनांत घेऊन मीं शिवाजीस दिलेलें वचन पाळून त्याची
विनंती मान्य केली. दुसरे दिवशीं किल्ले आमच्या हवालीं करण्याविषयीं
मीं त्यास तगादा लाविला. तेव्हां त्यानें आपला कामदार रोहिडा किल्ला
स्वाधीन करून देण्यास पाठविला. मींही सुजनसिंहाचा भाऊ इंद्रामण
ह्यास किल्ला ताब्यांत घेण्यास कळविलें त्याचप्रमाणें, लोहगड, इसागड
( विसापुर ) तुंग, व तिकोना हे किल्ले आमचे हवालीं करण्यासाठीं शिवा-
जीनें दुसरा कामदार पाठविला. हे चार किल्ले एकाच ओळींत जवळ
जवळ आहेत. मीं ते किल्ले स्वाधीन करून घेण्यास कुत्बूखानास पाठविलें.
कोंढाण्यासंबंधानें शिवाजी बोलला, ‘मी स्वतःच परत जातांना कोंडाणा किल्ला