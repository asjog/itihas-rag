गांठ पडली ते समयीं जातीनिशीं तट खाऊन जागा धरून उभे राहिले. मागे फिरा
म्हटलें असतां फिरेनात, त्यामुळे जाग्यावरच हस्तगत झाले. दोन जखमा आहेत. झाडून
दौलत गारद झाली. आम्हीं मात्र पड खाऊन मध्यरात्रीस अंकलीस आलों. मला दोन
जखमा आहेत. बहुत माणूस कामास आलें. वडील पाडाव गेले नाहींत. डोईवर
समोरच्या दोनतीन जखमा लागोन कैलासवास केला. सूड घेतला पाहिजे, तरच या
दिवशी राहावें, नाहीं तर देशांतर करावें हा इरादा आहे.'
या हकीकती वाचून असें दिसतें, की थोड्याशा गाफिलपणामुळे भाऊचा शेवट
विपरीत झाला. अलीकडे भाऊची मानसिक शक्ति व युद्ध तारतम्य बहुतेक नष्ट झालें
होते. छत्रपतींच्या अंगीं एकदम एवढें वारें उत्पन्न होईल ही कल्पना त्यास नव्हती.
तशांत दोघां मुलांची वाताहत होत असलेली पाहून आपला गोट आवळून बाजूस
सरण्याचा विचार पाहवा तें न करितां एकटाच भाऊ अनेक शस्त्रप्रवीण मंडळीशीं लहूं
लागला, त्यामुळे त्यास मरण आलें. बाकी स्वाधीन होण्यापेक्षां लहून मेला हें त्यास
भूषणच आहे. त्याचे मुलगे चार रामचंद्रपत आपा, हरिपंत बाबा, महादाजीपंत दाजी
हे तीन लढाईत होते. चवथा गणपतराव बापू घरीं होता.
भाऊला महाराजांसमोर आणिलें, त्या वेळेस त्यास जीव नव्हता. शवच महाराजा-
पुढे आणिले, आणि महाराजांनी तें घोड्यावरून ढकलून देऊन त्याचा शिरच्छेद
करविला. जिवंत हस्तगत झाल्यावर मुद्दाम त्याचा प्राण घेतला, असे जरी नसलें,
तरी शत्रूलाही मेल्यानंतर अपमानानें वागविणे हे थोरपणास लांछनकारक आहे. या
संबंधाच्या पुष्कळ हकीकती प्रसिद्ध आहेत. कोल्हापुरच्या इतिहासांत मोडकांनीं
दिलेली हकीगत नाटकी थाटाची मागाहून रचलेली दिसते. खुद्द लढाईत असलेल्या
गृहस्थांनीं लिहिलेल्या वरील हकीकतीपुढें इतर लेखांची मातब्बरी बिलकूल नाहीं.
लढाईनंतर रत्नाकरपंतानें रामचंद्र आपाचा पाठलाग केला, तेव्हां तो पळून जम-
खिंडीच्या ठाण्यांत गेला. पुढे करवीरकरांनीं चिकोडी, मनोळी वगैरे भाऊंकडे गेलेले
प्रदेश आपले परत घेतले.
परशरामभाऊच्या मृत्यूनें सर्व महाराष्ट्र हळहळलें. बाजीराव, दौलतराव, बाळोबा
तात्या, नाना फडणीस यांनी त्याच्या मुलांस सांत्वनपत्रं लिहून कृतज्ञता व्यक्त केली.
'सरकारच्या दौलतींत भाऊसाहेब स्तंभ होते. नानांनीं तों वहुतच खेद केला. त्यांची
एक बाजूच खचली. भाऊंचा या लोकीं व परलोकीं विजयच झाला. मागे आहेत
त्यांनी सूड घेतल्यास उत्तम. यावत्प्राण भाऊंनी आपला नक्षच करून स्वामीसेवेवरही
