होतें. निजामाचा सूड घेण्याच्या इराद्यानें टिपूनें पूर्व बाजूनें फत्तेअलीखान यास
मोठी फौज व तोफखाना देऊन अदवानीवर पाठविलें; व मागाहून स्वतः तिकडे
गेला. धारवाडकडील मराठ्यांचा शह उठविण्याची ही युक्ति होती. टिपूच्या
फौजेनें तीन हल्ला मातबर केल्या, त्या महाबतजंगानें मारून काढिल्या. लवकर
कुमकेस यावें, म्हणून नबाबाचीं निकडीचीं बोलावणीं आलीं, त्यावरून कृष्णराव
बळवंत मेहेंदळे, बाजीपंत अण्णा व रघुनाथराव पटवर्धन यांस जून महिन्यांत
हरिपंतानें अदवानीवर पाठविलें; आणि भागानगराहून पोलादजंग, मोगलअली,
मोईनउद्दौला व तेगजंग वगैरे सरदार आले. या फौजांच्या भेटी होऊन त्या
तुंगभद्रेपलीकडे गेल्या. हे जवळ आलेले पाहतांच टिपू अदवानीचे मोर्चे उठवून
थोडा मागें सरला. तेव्हां २२ जून रोजीं आपा बळवंत वगैरे मराठे सरदार
हिंमतीनें टिपूवर चाल करून गेले. अस्तमानपर्यंत लढाई होऊन मराठ्यांनीं टिपूस
त्याच्या गोटांत परत रेटीत नेल्लें. या प्रसंगीं मोगली फौज ४०-५० हजार असतां
ती मराठ्यांबरोबर लढा 'स आली नाहीं. गोटांतच तमाशा पाहत होती. इतक्यांत
हरिपंतही स्वतः अदवानीच्या कुमकेस आला. परंतु पर्जन्य लागून तुंगभद्रेस पूर
आल्यानें पलीकडे शत्रूच्या मुलखांत एवढ्या फौजेनें राहणें धोक्याचे वाटून
हरिपंतानें सर्वोस नदीच्या उत्तरेस परत बोलाविलें. तेव्हां महाबतर्जगास घेऊन
जुलईच्या आरंभीं फौजा अलीकडे आल्या; आणि अदवानीचे ठिकाण सहज टिपूस
प्राप्त झालें. अदवानी सोडून फोजा परत आणण्याचा डाव परशुरामभाऊस पसंत
पडला नाहीं. भाऊ स्वतः नाना फडणिसाबरोबरच परत तासगांवीं आला होता.
कृष्णराव बल्लाळ काळे निजामाकडून नानास लिहितो, 'टिपूनें अदवानीचा
किल्ला पाडन जमीनदोस्त केला, विरूपाक्षाचे देवालयास उपसर्ग लाविला आहे.
लोचनगड वगैरे ठाणीं अगोदर घेतलीं होतीं तीं पाडून बरोबर केलीं. तुंगभद्रे-
पलीकडे त्याचा अंमल झाला आहे. तो बल्लारीस छावणीस गेला. आपल्या
सरदारांची मर्जी होती कीं, अदवानीजवळ छावणी करावी; परंतु मोगलांकडील
सरदार मशीरुन्मुल्क व तेगजंग व शरफुद्दौला वगैरे पहिलेही लढाईस आले
नाहींत. यांचे ध्यानास छावणीचा मजकूर न येतां, महाबतजंगास कबिले सुद्धां
पुढें घालून तुंगभद्रेअलीकडे आणिलें; व रायचूरचे किल्ल्यांत राहिले आहेत. सेवक
लष्करांत तात्यापाशीं आहे. खर्चाची अडचण फार आहे.' या पुढचे मोहिमेचे
तपशील भा. व. २ ले. ८७, ९२ हे कागद देतात.
