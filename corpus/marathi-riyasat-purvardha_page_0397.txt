तुमचे बाप बाजी घोरपडे त्यांला आमचे लोकीं झगडियांत मारिलें. ऐखा
परस्पर दावा चालिला होता. ऐशीयास सांप्रती राजकारणवर्तमान तरी
दक्षणेचे पादशाह तीन, निजामशाह, आदिलशाह, कुतुबशाह. त्यांमध्ये
निजामशाही पादशाही बुडाली ते समयीं निजामशाही उमदे वजीर होते
त्याणी आदिलशाही दरगाहासी रुजुवाती करून आपणास रोजगारास जागा
केला. हालीं आदिलशाही बहलोलखान पठाणीं घेतली, पादशाहा लहान
लेकरूं नांवमात्र, ते आपलें कैदेंत ठेविले आहेत, आणि तख्त व छत्र व
विजापुरचा कोट पठाणानें कबज केला आहे, कांहीं गुबारून मिळाला
नाहीं. ऐसीयास, दक्षणचे पादशाहीस पठाण जाला, हे गोष्टी बरी नव्हे.
पठाण बळवला म्हणजे एका उपरि एक कुल दक्षिणियांची घरें बुडवील,
कोणास तगों देणार नाहीं, ऐसें आम्हीं समजोन, हजरत कुतुबशाहा पादशाहा
यांसीं पहिलेपासून रुजुवात राखिली होती, त्यावरून सांप्रत हजरत कुतुबशाहांनी
मेहरबानी करून हुजूर भेटीस येणे म्हणून दस्तखत मुबारक व दस्तपंजीयानसी
फरमान सादर केला. त्यावरून आम्हीं येऊन हजरत कुतुबशाहाची भेटी घे-
तली. मेटींचे समयीं पादशहाची आदब आहे कीं, शिरभोई धरावी, तसलीम
करावी. परंतु, आम्ही आपणावरी छत्र धरिलें असे ही गोष्ट कुतुबशाहास
मान्य होऊन, शिरभोई धरणें व तसलीम करणें हैं माफ केले. पादशाहा
तिकडून आले; आम्ही इकडून गेलो. पादशहांनीं बहुतच इज्जती होऊन,
गळ्याला गळा लावून भेटले. आम्हास हातीं धरून नेऊन जवळी
बैसविलें. कितीएक मेहेरबानी जाहीर केली. आम्हींही जैशी रुजुवात
करूं नये तैसी केली, आणि कुतुबशहाचा व आपला घटी बरेपणा करून
घेतला. या उपरी, राजकारणविषयीं हजरत कुतुबशहांनी महादण्णापंतास
व आम्हास एकचित्त करून ऐसा तह केला कीं, जो काय उभयवर्गी तह
द्यावा तो आपण कबूल करावाच. ऐसा कुलमनसबा व मदार आम्हावरी
टाकिला आहे कीं, आपली पादशाही आम्हा दक्षणीयांचे हातें राहे तें
करावें. म्हणून, त्यास हा मनसुबा ये प्रसंगी आमचे हातास आलिया उपरि
आम्ही हाच विचार केला कीं, जे कांहीं आपले जातीचे मराठे लोक
आहेती, ते आपल्या कटांत घेऊन कुतुबशाहासी त्यांची रुजुवात करावी,
दौलत देवावी, त्यांचे हातें पादशाही काम घेऊन पादशहाची पादशाही
दराज करावी, आणि तुम्हां लोकांच्या दौलताही चालेत, घरें राहेत, ते
