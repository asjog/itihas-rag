राज्याचे मोठेपण व आपल्या नोकरांस पैशासंबंधानें ददात न ठेवण्याची
त्याची उत्कट इच्छा ही चांगली व्यक्त होतात. पगाराशिवाय दुसरी कोण-
त्याही प्रकारची प्राप्ति सरकारी नोकरांस होत नव्हती.
अष्टप्रधानांच्या गैरहाजिरीत प्रसंगोपात त्यांचीं कामें चालविण्यास त्यांचे
मुतालिक सरकारांतून नेमून देत. तसेंच प्रत्येक खात्यांत कारभारी, मज्मुदार,
फडणीस, सबनीस (अथवा दप्तरदार) कारखाननीस, चिटणीस, जामदार
आणि पोतनीस असे आठ दुय्यम कामगार असत. मालोजीचा सावकार
शेषोनाईक पुंडे ह्याचा नातू श्यामजी नाईक शिवाजीचा खासगी जामदार
होता.
या सर्व मंडळींत पेशवा हा मुख्य असून, त्याची हुकमत इतर सर्व
प्रधानांवर होती. त्याची पायरी राजाचे खालची असून, त्याची बसण्याची
जागा सिंहासनाचे नजीक उजव्या बाजूस पहिली असे. मुलकी व लष्करी
या दोनही कामांवर त्याची संपूर्ण देखरेख असून, राज्याच्या सर्व घडामो-
डींची जबाबदारी त्याजवर होती. सेनापतीकडे सर्व लष्कराचा ताबा असून
याची बसण्याची जागा डावे बाजूस पहिली होती. अमात्य, सचिव व
मंत्री हे तिघे पेशव्याच्या खाली अनुक्रमानें बसत. त्याचप्रमाणें सुमंत,
पंडितराव आणि न्यायाधीश हे डाव्या बाजूस सेनापतीच्या खाली अनुक्रमानें
बसत. निरनिराळ्या कामांची वाटणी होऊन, त्यांजी जबाबदारी ठरली
जावी, ब प्रत्येकानें एका कामांत प्रवीणता संपादून तें काम उत्कृष्ट रीतीनें
तडीस न्यावें, हें तत्त्व साधण्याकरितां शिवाजीनें असले प्रधानमंडळ
अंमलांत आणिलें.
(१) पेशवा म्हणजे मुख्य प्रधान यांनीं सर्व राज्यकार्य करावें. राज-
पत्रावर शिक्का करावा. सेना घेऊन युद्धप्रसंग व स्वारी करावी. तालुका
ताब्यांत येईल तो रक्षून चालावें. श्यामराजपंतास काढल्यावर (पृ.२६९ पहा)
मोरोपंत पिंगळे यास शिवाजीनें मुख्य प्रधान केलें. त्याचा बाप शहाजी-
जवळ कर्नाटकांत कारकून होता. मोरोपंत पिंगळे सुमारें सन १६५३ त
शिवाजीस महाराष्ट्रांत येऊन मिळाला. तो शिवाजीचा केवळ उजवा हात
असून युद्ध व राज्यव्यवस्था या दोनही बाबतींत कुशल व सर्वोच
प्रिय असा होता. किल्ले बांधणे व फौज तयार करणें, ही त्याचीं मुख्य
कामें होतीं. याच्या चरित्राचा तपसील फारसा उपलब्ध नाहीं, तो सांपडेक

