बादशाही कृपेस पात्र व्हाल. भेटींत ही गोष्ट तुम्हास
तर सुरक्षितपणें परत जाण्याची परवानगी मिळेल. '

'ता. ९ जून स. १६६५ रोजर्जी रघुनाथ पंडित परत गेला; आणि ता.
११ रोजी सकाळीं एक प्रहर दिवसास मी दरबारांत बसलों असतां पडि-
तार्ने येऊन कळविले की, 'शिवाजी ठरल्याप्रमाणें आपल्या भेटीस आले
आहेत; बरोबर सहा ब्राह्मण व पालखीसह भोई आहेत.' लगेच मी उदय-
राज मुनशी व उग्रसेन कछवा ह्यांस शिवाजीकडे रस्त्यांत पाठवून कळविले
कीं, 'सर्व किल्ले स्वाधीन करून देण्यास कबूल असाल तर पुढें या, नाहीं
तर आल्या पायीं माघारे जा.' त्यावर शिवाजीनें उत्तर पाठविले, ' मी
आतां बादशाही नोकरींत दाखल झालो आहे; आणि माझे पुष्कळ किले
बादशहास देण्यास मी कबूल आहे.' असें बोलून त्याच गृहस्थाबरोबर
शिवाजी आंत आला. जानीवेग बक्षी यास तंबूचे दाराशीं पाठवून त्याज-
करवीं मीं शिवाजीस आंत आणिलें. याच वेळेस आम्ही आगाऊ ठरवून
ठेविल्याप्रमाणे दिलीरखान व कीरतसिंग यांनीं पुरंदर किल्ल्याचा खालचा
कोट काबीज केला. तेथील धुराचा लोट व लढाईची हातघाई आमचे
तंबूतून दिसत होती. शिवाजीने हा प्रकार पाहून लगेच पुरंदर किला
स्वाधीन करण्याचें कबूल केलें. मी म्हणालों, ' पुरंदर किल्ला तर आम्हीं
घेतलाच आहे. आतां थोडक्याच वेळांत आमच्या तलवारी आंतील
सर्व लोकांची कत्तल करतील. बादशहास नजर करण्यासाठीं दुसरे किल्ले
तुमच्या जवळ पुष्कळ आहेत. 'त्याबरोबर शिवाजीनें विनंती केली की,
'पुरंदरच्या लोकांची कत्तल करूं नका. मचि किल्ला खालीं करून देतों.'
मी बरें म्हणून लगेच गाजीबेग व शिवाजीचा एक इसम अशा दोघांस
दिलीरखानाकडे पाठविलें; आणि 'किल्ला ताब्यांत घ्या व आंतील लोकांस
निघून जाऊं द्या' असें कळविले. किल्ला खालीं झाल्याची हकीकत
आपणांस पूर्वी कळविलीच आहे. मी आपल्या दिवाणखान्यांत शिवा-
जीला राहवून घेतले. सुरतसिंग कछवा व उदयराज मुनशी ह्यांच्या मार्फत
शिवाजीशी पुष्कळ बोलणी झाली. मध्यरात्रपर्यंत प्रश्नोत्तरें, विनवण्या व
क्षमेचीं आर्जवें, वगैरे प्रकार झाले. एक सुद्धां किला कमी घेण्यास मी
कबूल नाहीं असें मी त्यास साफ सांगितलें. अशा रीतीनें बोलणीं होऊन
खालील मुद्दे ठरावांत आले. चार लक्ष होन वसुलाचे लहान मोठे २३ किल्ले
