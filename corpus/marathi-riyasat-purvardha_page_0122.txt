महाराष्ट्रभाग्योदयाचा संपूर्ण पूर्वरंग त्यानें पाहिला. ह्या भाग्योदयाशी
त्याचें तादात्म्य झालेले त्याच्या दासबोधांत स्पष्टपणे दिसते. त्याचा
वडील बंधु रामीरामदास, ज्यास श्रेष्ठ अशी संज्ञा होती, त्याच्या व राम-
दासाच्या ग्रंथांत आपणास तत्कालीन देशस्थिति आणि समाजाचे उद्योग
दृष्टीस पडतात. देशाची दैना पाहून रामीरामदास पदोपदीं विलाप
करितो. रामदास केवळ विलाप करीत न बसतां अत्यंत कळकळीनें व
सावधपणाने उपाय चिंतन सांगतो. रामदासाचे विचार रामीरामदासाच्या
विचारांची पुढची पायरी होत. मराठी राज्याचा उदय होण्यास जे उद्योग
कारण झाले, त्या कांहींचे विवेचन ह्या दोघांच्या ग्रंथांत मिळून संपूर्ण
सांपडते. अलीकडे प्रसिद्ध झालेल्या कागदपत्रांवरूनही बरीचशी अटकळ
कारतां येते.

सत्कार्योत्तेजक सभेनें प्रसिद्ध केलेल्या ग्रंथांत रामदागाच्या उद्योगाचें
संपूर्ण चित्र पाहवयास मिळते. सभेचे ते ग्रंथ केवळ भाविक दृष्टीनें लिहि-
लेले आहेत. ऐतिहासिक किंवा चिकित्सक दृष्टि त्यांत दिसत नाहीं. परंतु
चिकित्सक भावना मनांत ठेवून ते ग्रंथ वाचणे आपणांस अशक्य नाहीं.
रामदासानें केलेले चमत्कार, किंवा त्याच्या भक्तांनी माजविलेले अवडंबर,
ह्यांजविषयीं मतभेद असूं शकेल. परंतु रामदासी ग्रंथ व कागदपत्र यांज-
वरून रामदासाच्या एकंदर उद्योगाची कल्पना करितां येते.

रामदास विद्वान होता; त्यास संस्कृत, मराठी व दुसऱ्या कित्येक भाषा
येत होत्या; पूर्वीचे संस्कृत आणि मराठी ग्रंथ त्यास अवगत होते; तत्कालीन
विद्याशास्त्रांचे त्यानें अवलोकन केलें होतें; ह्या गोष्टी स्पष्ट आहेत.

रामदास देशकालज्ञ व व्यवहारज्ञ होता, मनुष्यस्वभावाची त्यास चांगली
पारख होती, त्याची अवलोकनशक्ति जबर होती; आणि लोकांत मिसळ-
ण्याची व त्यांचें हृद्गत समजून घेण्याची त्यास आवड असल्यामुळे, लोकांचीं
तंटेभांडणें, त्यांचे गुणदोष, त्यांचीं व्यसनें, त्यांचे नाद वगैरे प्रकार त्यास कळून
चुकले होते. कैक वर्षे प्रवास करून उत्तर टोकापासून तो दक्षिणेपावेतों
यात्रेचर्ची ठिकाणें स्वतः पार्थी फिरून, त्यानें पाहिली होती. त्यावरून एकंदर
देशस्थितीची त्यास चांगली माहिती झाली. अनेक साधुसंतांशी व अनेक
लहानथोर पुरुषांशी त्याचा समागम, संभाषण, व विचारविनिमय झाला.
स्वतः तो अत्यंत निरिच्छ व सदाचारसंपन्न ब्रह्मचारी होता, यामुळे पाहिजे
