ग्रंथ भाविकें बुद्धीनें लिहिले असल्यामुळे त्यांत अलीकडच्या काळास शोभ-
णारा चर्चात्मक भाग नाहीं. परंतु महाराष्ट्रांतील प्रत्येक संत पुरुषाची
माहिती महीपतीनें एकत्र केली, हा आपल्या राष्ट्रास मोठा फायदा झाला
आहे. महीपतीनंतर भीमस्वामी, राजाराम प्रासादी वगैरे कांहीं गृहस्थांनीं
संत चरित्रें वर्णिलीं आहेत.

महाराष्ट्रांतील व उत्तर हिंदुस्थानांतील संतांचीं नांवें व काळ तपासून
कोणावर काय परिणाम झाले याचा अंदाज ठरविण्याचा थोडाबहुत प्रयत्न
रा. राजवाडे यांनीं सरस्वतीमंदिरांत केला आहे. ह्या प्रश्नाचा सर्व
बाजूंनीं विचार होण्याइतकी माहिती अद्यापि बाहेर आलेली नाहीं.
हा नाभाजी गुरुगोविंदसिंगाच्या वेळेस म्हणजे स. १६७७ च्या
सुमारास हयात होता. नाभाजीच्या नंतर महीपति झाला नाभाजीनें
पौराणिक कालच्या व त्या पूर्वीच्याही साधुपुरुषांचीं नांवें दिलीं
आहेत; तसें महीपतीनें केलें नाहीं. तत्राप नाभाजीच्या ग्रंथांतून अनेक
म्हणजे सुमारें ११६ संतांचीं नांवें महीपतीनें घेतलीं आहेत. हे ११६
संत बहुधा मथुरावृंदावनकडील आहेत. नाभाजी अद्वैतमार्गी होता, तेव्हां
मध्वसंप्रदायी द्वैती संतांचीं नांवें त्यानें दिलीं नाहींत. रामानुज, विष्णुस्वामी,
मध्वाचार्य व निंबादित्य ह्यांच्या हस्तें उत्तरहिंदुस्थानांत भक्तिमार्गाची
प्रस्थापना झाल्यावर सुमारें शंभर वर्षांनीं त्या मार्गाचा प्रवेश महाराष्ट्रांत
झाला. बाराव्या शतकाच्या पूर्वीच्या एकाही महाराष्ट्रीय संताचें नांव मही-
पतीनें अगर दुसऱ्या कोणीं दिलेलें नाहीं. अर्थात् भक्तिमार्गाचा प्रसार
बाराव्या शतकापूर्वी महाराष्ट्रांत नव्हता; आणि आरंभीं तरी तो प्रसार
उत्तरेकडूनच महाराष्ट्रांत झाला असला पाहिजे. उत्तरहिंदुस्थानांत जाऊन
तीर्थयात्रा करण्याचा प्रघात पूर्वीपासून असल्यामुळे, महाराष्ट्रांतील गृहस्थांना
यात्रेच्या निमित्तानें उत्तरेकडील भक्तमंडळींची ओळख झाली आणि
त्या योगें, यादवांचें राज्य पाडाव झाल्यावर, महाराष्ट्रांत तेराव्या शत-
का च्या अखेरीस भक्तमंडळी चमकूं लागली. स्वराज्य असतांना निवृत्तिपर
धर्माचें माहात्म्य वाढत नसतें; स्वराज्य नसतांना निवृत्तीला भर येतो, हेंही
कित्येकांनीं काढलेलें विधान मनन करण्यासारखें आहे. नाहीं तर बाराव्या
शतकापूर्वी निवृत्तीचें महाराष्ट्रांत नांव नाहीं; तेराव्या शतकापासून तें
सोळाव्या शतकापर्यंत निवृत्तिपर भक्तिमार्गाला उत्तरोत्तर भर येत गेला;