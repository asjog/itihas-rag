फत्तेसिंग भोसले व प्रतिनिधि यांजवरच आरंभी शाहूचा विश्वास विशेष होता. यांनी लवकरच बाजीरावाशी विरोध आरंभिला. कोणताही महत्त्वाचा प्रश्न आला का बाजीरावाची मसलत फेटाळून लावावी आणि शाहूस आपल्या बाजूस वळवावें असा क्रम त्यांनी आरंभिला. पुढेपुढें या दोघांस रघूजी भोसले हा आणखी तिसरा इसम सामील झाला. सरळ वाद करून भागलें नाहीं तर ही मंडळी मुद्दाम आडरानांत शिरत. ते शाहूस भीति घालीत, की ही कोंकणस्थ मंडळी सर्व कारभार हाती घेऊन अधिकार दाबून बसतील. बाजीराव दूरप्रांती मोहिमेवर असला आणि त्याच्या पराक्रमाची वार्ता साताऱ्यास आली की या मंडळीचे पोटांत धस्स होई, आणि आनंदाऐवजी शाहूस ते भीति घालीत. असा हा जाच कैक वर्षे बाजीरावास होत होता.त्यांतून कसें मुक्त व्हावें हें त्यास कळेना. अंगच्या पराक्रमानेंच त्याच्चा निभाव लागला. तशांत शाहू बादशहाशां बैर किंवा युद्ध चालविण्यास इच्छित नव्हता, त्यामुळेही बाजीरावाच्या पराक्रमाने घडावें तेवढें कार्य घडलें नाहीं. फत्तेसिंग, रघूजी, प्रतिनिधि व दाभाडे यांशी बाजीराव फार सावधगिरीनें वागे. फत्तेसिंगास त्यानें कधीं दुखविलें नाहींः रघूजीस स्वतंत्र सोडिलें; प्रतिनिधीचें नेभळेपण सिद्ध केलें आणि दाभाड्यावर समोर आघात करण्यास कमी केलें नाहीं. असें धोरण बाजीरावानें ठेविलें. प्रतिनिधीच्या पराक्रमासंबंधानें शाहूचा भ्रम पुढें लवकरच नाहींसा झाला; आणि राज्यासंबंधी महत्त्वाची उलाढाल बाजीरावाचे सम्मतीवांचून करावयाची नाहीं असा सन १७२८ पासून पुढे शाहूनें निश्चय केलेला दिसतो. असा जम बसल्या-वर बाजीराव व चिमाजी दोघेही बाहेर स्वाऱ्या करूं लागले.

२. बाजीरावाची हिंदुपदपातशाहीची भावमा. बाळाजी विश्वना-थाच्या, वेळेपासून सर्व हिंदुस्थान पादाक्रान्त करण्याचा मराठमंडळाचा उद्देश थोडा बहुत व्यक्त होऊं लागतो. दिल्लीस जातांना शाहूनें बाळाजीस ज्या उद्यो-गांची याद करून दिली, त्यांत तरी हेंच बीज असून, त्यांतील अपुरे भाग पुरे करून ते पुढें वाढवावयाचे होते. गोष्टी मनांत जितक्या लवकर बनतात, तितक्या त्वरेनें त्या सिद्धीस जात नाहींत. बाजीरावानें पुढे नेटानें उद्योग चालवून हिंदुपदपातशाहीचा वर सांगितलेला उद्देश तडीस नेण्याची बरीच सिद्धता केली. लवकरच मराठ्यांच्या हाती हिदुस्थानची पातशाही जाणार