कधीं कामाचा नाहीं. त्यांना उत्तराभिमुखच राहिले पाहिजे. हिंदुस्थानच्या
सार्वभौमसत्तेचें अधिष्ठान प्राचीन काळापासून उत्तरेंत आहे. बाजीरावानें मरा-
ठ्यांची ही दृष्टि उत्तराभिमुख केली. तथापि पेशव्यांची मूळची मनःप्रवृत्ति
संकुचितच होती. त्यांना जितकी काळजी पुणें, सातारा, मिरज, कोल्हापुरची
वाटे, तितकी दिल्ली, आग्रा, लाहोरची वाटली नाहीं. नानासाहेबानें तर सवड
असतांही उत्तरेच्या कारभाराकडे दुर्लक्ष केलें, म्हणून पानिपतचा प्रसंग
ओढवला. नानासाहेबानंतर शिंदे, होळकर, बुंदेले वगैरे उत्तरेंतच वावरत
असलेल्या थोड्या कुटुंबांपलीकडे दक्षिणेतील एकाही प्रमुख मुत्सद्यास उत्तरेची
माहिती नव्हती. हरिपंत फडके, त्रिंबकराव पेठे, किंवा एकही पटवर्धन उत्तर हिंदु-
स्थानांत गेलेला नाहीं. सखाराम बापू व नानाफडणीस तिकडे गेले ते पानि-
पतापूर्वी. पानिपतानंतर वीसपंचवीस वर्षांत तिकडची हवाल काय आहे याची
त्यांस बिलकूल कल्पना नव्हती. नानाफडणिसाची सर्व भिस्त वकिलांवर व
बातमीदारांवर राहिल्यामुळे फडणिसी-दप्तर विस्तार पावलें, परंतु त्याची स्वतःची
दृष्टि विस्तारली नाहीं. जाग्यावर बसून कारभार करण्यांत नानासाहेब पेश-
व्याचीच चूक नानाफडणिसानें केली. हा प्रकार नानांच्या विस्तृत दप्तरांत
व्यक्त होतो.

माधवरावाच्या वेळेपासून दिल्लीचा बादशहा मराठ्यांच्या कब्जांत येऊन
सार्वभौम सत्तेचें महत्त्व पुण्यास प्राप्त झाले. पुढें नारायणरावाच्या वधानंतर जरी
तिकडे लक्ष देण्यास कारभाऱ्यांस फारशी फुरसत झाली नाहीं, तरी तो विषय
त्यांनां आपल्या राजकारणाच्या कक्षेंतून बिलकूल वगळलेला नव्हता. विशेषतः
या कामगिरीचा जिम्मा महादजींकडे असून पुरुषोत्तम महादेव हिंगणे व त्याचा
भाऊ देवराव हे दिल्लीस वकिलातीवर राहून कारभाराचीं सूत्रें थोडींबहुत सांभा-
ळीत. वॉरन हेस्टिग्सची महत्त्वाकांक्षा वृद्धिंगत होऊन इंग्रज-मराठ्यांचें युद्ध
निकरांत आलें, तेव्हां इंग्रजांस उत्तरेकडे ठांसून राखावें, पातशहा व त्याचा
कारभारी नजफखान यांस आपले लक्षांत वागवून, इंग्रजांस तिकडे ताण बसवावा,
हैदर नाईक बादशहापासून विजापुर सुभ्याची सनद मागत होता, ती त्यास
मिळू देऊं नये, अशी ताकीद नानानें हिंगण्यास स. १७८० च्या आरंभीं दिली.
नानानें जें चौकडीचें कारस्थान सिद्ध केलें तें पुढें सर्वत्र जाहीर होऊन त्यामुळे
मराठ्यांचा धाक लोकांस बसला. इंग्रजांची ताबेदारी न करावी, मराठ्यांची