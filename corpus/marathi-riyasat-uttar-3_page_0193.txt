वागूं लागल्या. त्यांनीं प्रान्तांत आपल्या तर्फेचे कामगार नेमून कारभार चालविला.
सिंद्यांचा फ्रेंच सेनापति पेरू दिल्लीस बादशहाजवळ असून, बाहेरील प्रदेशाची व्यवस्था
अंबूजी इंगळे याजकडे होती. ‘ बायांनीं दिल्लीस संधान लाविलें. झाज फिरंगी
( George Thomas ) व समरू बेगम हीं बायांस मिळालीं. ’ बायांच्या चढा-
ईनें आतां कोणाचे हुकूम मानावे या संबंधानें पेरूचें मन द्विधा झालें. दौलतरावाचे
निक्षून हुकूम आले कीं, बायांवर चालून त्यांचा बंदोबस्त करावा. त्याप्रमाणें इंगळे व
पेरू आपली जमवाजमव करून बुंदेलखंडांत बायांवर चालून गेले. बरोबर बाळाजी
इंगळेही होता. त्याच्याशीं लखबादादानें गनिमी काव्यानें लढून दोन तीन महिने
त्यांचा इलाज चालूं दिला नाहीं. उभय पक्षांच्या फौजांनीं मुलूख मात्र बेचिराख केला.
बरेच दिवस त्यांचा प्रत्यक्ष मुकाबला झाला नाहीं. दतियाचा राजा छत्रजित व
भरतपूरचा सरदार दुर्जनसाल हे बायांस मिळाले. शेवटीं झांसी नजीक ता.२-६-१८०१
रोजीं उभय पक्षांची लढाई झाली. ‘ दतियेकर राजे यांनीं चालोन घेतलें. ते
रणास आले. लखबास छऱ्याची जखम किंचित् लागली. पेरूसही छऱ्याची जखम
बहुतकारी लागल्यामुळें तो इंगळ्यांस न पुसतां कोलारस येथें निघोन गेला. त्याचे
मागून पलटणें निघालीं. त्यांचा पाठलाग करीत लखबा, दुर्जनसाल व छत्रजिताचा
पुत्र इंद्रजित वगैरे गेले. दोहोंकडील बहुत मनुष्य जाया व जखमी झाले. जगन्नाथ राम
उर्फ जगोबा बापू हाही या लढाईंत लखबाबरोबर होता. लढाईनंतर इंगळ्यांनीं
बायांशीं बोलणें करून त्यांस आपल्या पक्षांत मिळवून घेतलें. बाया इंगळ्यांचे
स्वाधीन झाल्या. त्यावरून लखबादादा उघडा पडला. छऱ्याची जखम लागल्यापासून
तो आजारीच होता. पुढें मेवाडांत जावदेस गेले. तेथें बरेच दिवस आजारी राहून
साळुंबा येथें वसंत पंचमीस ( ता. ७-२-१८०२ ) या शूर व पराक्रमी पुरुषाचा अंत
झाला. जगोबा बापू मागें अलीबहादराजवळ राहिला. दतियाचे राजानें बायांचा पक्ष
घेऊन जें वर्तन केलें त्याबद्दल दौलतरावाचा त्याजवर अत्यंत कोप होऊन, पुढें पुष्कळ
वर्षांनीं त्यानें त्या राज्यावर चांगलाच सूड घेतला.
   यशवंतरावाची चढती कळा पाहून काशीरावाचा दम सुटून त्यानें आपलीं माणसें
समेटासाठीं यशवंतरावाकडे पाठविलीं. ‘ आपण जमविलें नीटच, परंतु शिक्का आमचे
नांवाचा चालवून कारभार सर्व तुम्हीं मुखत्यारीनें करावा,’ असें बोलणें सुरू करून
मागाहून खुद्द काशीराव यशवंतरावास मिळण्यासाठीं महेश्वरास दाखल झाला. हें
वर्तमान पुण्यास बाजीरावास समजतांच त्यानें काशीरावास हुकूम पाठविला, कीं तुम्ही