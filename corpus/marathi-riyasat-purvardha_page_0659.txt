कोसांवर दूर जावें; पुनः एकाएकी येऊन छापा घालावा; लढाई देऊन
लुटून पळावें. रात्रीं बेरड लोक घालून घोडीं चोरून न्यावीं. सारांश, मराठे
लोकांनीं प्राण तृणप्राय करून राज्य रक्षावें, हें सर्वांचें मनोगत. सर्व हिंदु
ज्ञातींनीं प्राणाची गरज न धरितां राज्याविषयीं झटावें. इकडील लोकांनीं
कामेंकाजें केल्यानंतर महाराजांकडील सरदारांनीं त्यांची नांवाजणी करावी
व सरंजामाच्या सनदा आणून द्याव्या. योग्य मनुष्यास उमेद चढून
दुसऱ्यानें अरेतुरेर्ने कामें करीत असावें, अकस्मात् यावें, बक मत्स्य उच-
लून नेतो, तसा घाला घालावा, शिपाईगिरीची शर्थ करावी. प्रसंग पड-
ल्यास माघारें पळून जावें, खाण्यापिण्याचा दरकार बाळगूं नये; पाऊस, ऊन,
थंडी व अंधारी कांहीं न पाहतां, घोड्यावरच हरभरे, भाकरी, चटणी,
कांदे खाऊन धांवावें. ‘त्यांस कसें जिंकावें ? एक्या मुलखांत फौज आली
म्हणून त्यांजवर एकाची रवानगी करावी, तों दुसरीकडे जाऊन ठाणीं
घेतात; मुलूख मारितात; हे आदमी नव्हेत, भूतखाना आहे, अशी बाद-
शहाची त्रेधा उडाली.’

गोंडवण, वऱ्हाड वगैरे उत्तरेकडील प्रांतांत मराठ्यांनीं धुमाकूळ उड-
वून दिला असतां, बादशहा औरंगजेबानें आपली छावणी सन १६९५ त
भीमेच्या कांठीं ब्रह्मपुरी* ऊर्फ बेगमपुर येथें नेली. या वेळेस तो पुढें
काय करावें, या विचारांत होता. शेवटीं त्यानें आपला पुत्र कामबक्ष व
वजीर आसदखान यांस झुल्फिकारखानाचे मदतीस जिंजीस पाठविलें.

* ब्रह्मपुरी —सन १६९५ त कृष्णा कांठचें गलगलें सोडून, औरंगजेबानें
आपली छावणी भीमेच्या कांठीं ब्रह्मपुरी येथें नेली. त्याची अगणित फौज
म्हणजे एक ठिकाणाहून दुसरे ठिकाणीं फिरत जाणारें असें एक मोठें
शहरच होतें म्हटलें तरी चालेल. ब्रह्मपुरी हें ठिकाण सोलापुरच्या
नैर्ऋत्येस २३ मैल भीमेच्या एका मोठ्या वांकणांत आहे. तें वांकण सुमारें
तीन चौरस मैलांचें एक द्वीपकल्पच आहे तेथें औरंगजेबानें छावणीचे बंगले
वगैरे बांधिले. दरबारचें सर्व काम व सर्व मोगल बादशाहीचा कारभार तो ह्या
ठिकाणीं राहून कित्येक वर्षापर्यंत करीत होता. सोलापुराहून टांग्यांतून सात
आठ तासांत ब्रह्मपुरीस जातां येतें. ह्याच ठिकाणीं औरंगजेबाची इतिहास-
प्रसिद्ध मुलगी झेबुन्निसा उर्फ बेगमसाहेब ही १७०२ त मरण पावली. तिच्या
स्मरणार्थ ब्रह्मपुरीचें नांव बेगमपुर असें ठेवण्यांत आलें, तेंच अद्यापि
चालत आहे.