ता. ३१ ऑक्टोबर स. १६९९. ' रामचंद्र यानें जाणावें कीं, सुदैवानें
दूरवर विचार करून तुम्हीं शुभ मुहूर्तावर तर्बियतखानास पत्र लिहिले, ते
आम्हीं वाचले. त्यांतील सर्व प्रकार आम्हांस कबूल आहेत. त्यावरून आम्ही
असें फर्मावितों कीं, भरंवशाचा व निष्ठेचा जो सन्मार्ग तुम्हीं वरिला आहे,
तो कायम ठेवा, लिहिल्याप्रमाणें सर्व गोष्टी त्वरेनें करून दाखवा, आणि
त्या दुष्टाचा ( राजारामाचा आश्रय सोडून द्या. त्या दुष्टाच्या नश्वर
आयुष्याचे जर अजून कांहीं क्षण बाकी असून, आमच्या फौजेस भिऊन
पळून जाण्याची त्यास इच्छा होईल, तर तुम्हींच सर्व किल्ले आमच्या हवाली
करावे हैं योग्य आहे. परमेश्वरार्ने तुम्हांस बुद्धि देऊन दोनही गोष्टी केल्यात
म्हणजे तुमचा उत्कृष्ट सन्मान करून, तुम्हांस उत्तमोत्तम बक्षिसे व मनसब
देऊं; परंतु दुर्दैवाने आपलें नफा नुकसान काय हैं जर तुम्हांस कळले
नाहीं, आणि तुमचे पत्रांतील शब्द सर्व फोल असतील, तर मग तुम्ही व
तुमचा राजा ह्यांस काय दिसायचे ते दिसेल. मुलामाणसांसुद्धां तुमर्ची
सर्वाची डोको कापलीं जातील. कळावे.' (तबियतखान हा औरंगजेबाच्या
तोफखान्यावर होता.) साताऱ्याचा वेढा चालू असतां रामचंद्रपंतास
बादशहानें लिहिलेले पत्र परशुरामपंताचे हातांत पडलें असें मॅट् डफ्
म्हणतो, तें पत्र हेच असावें. औरंगजेबाचे परशुरामपंतास पत्र, ता. २७ मे
स. १७०२. चे 'मुसलमानी धर्मावर निष्ठा ठेवून परशुराम यानें जाणावे कर्की,
तुमचे गुन्हे माफ करावयाजोगे नाहींत. तत्राप शहाजादा बेदरबख्तानें
तुमच्याबद्दल मोठी शिफारस करून लिहिले आहे कीं, तुम्ही खेळणा किल्ला
आमच्या स्वाधीन करण्यास तयार आहां, मात्र (१) हा किल्ला घेतल्यावर
दुसरे आणखी किल्ले न घेतां बादशहानें परत आपल्या मुलखांत जावे, (२)
आमच्यापैकी कोणाच्याही जिवास अपाय करणार नाहीं, असें लेखी वचन
द्यावें, आणि (३) ही विनंती कबूल असल्याबद्दल शहाजाद्यास लिहून
यावें. त्यावरून कळविण्याचे की, तुम्ही किल्ला खाली करून बादशहास शरण
यावें; म्हणजे तुमच्या जिवास धक्का न लावतां आमची फौज परत जाईल.
या आमच्या वचनांवर भरंसा ठेवून, किल्ला स्वाधीन करावा, विलंब लावू
नये. कळावे.' ता. ७ जून १७०२ रोजी किल्ला मोगलांचे कबजांत आला.
अशी औरंगजेबाची कपटविद्या सारखी चालू होती.
