करून राहिले. वेळींच सबळगड सोडल्यामुळे युद्धाचा प्रसंग टळला असें ग० ज०
लिहितो. वस्तुतः दोघांसही युद्ध नकोच होतें. शिवाय पावसाळा जवळ येत होता.
म्हणून होळकराचा पाठलाग करण्याचे नादास लागू नये अशी ताकीद ग० ज० नें
लेक यास लिहून पाठविली. होळकरासही कांहीं आधार नव्हता. शरण जावें किंवा
युद्ध करावें याशिवाय तिसरा मार्ग त्यास उरला नव्हता. अशा स्थितीत नशिबानें त्यास
हात दिला. लॉर्ड वेल्सुलीची बदली होऊन जुलई महिन्यांत कॉर्नवॉलिस येऊन दाखल
झाला. त्यानें चाललेला क्रम साफ बदलून आपणच युद्ध थांबविलें. तो प्रकार पुढें
कळून येईल.
अंबूजीनें कबूल केलेली रक्कम कोटा येथें आदा व्हावयाची होती. ती पदरांत घेण्या-
साठीं सर्जेराव घाटगे तीन हजार स्वार घेऊन ४ मे रोजीं कोट्यास गेला. तरी यशवंतराव
सिंद्याची छावणी सोडून जाईना, म्हणून रेसिडेंटानें, मी तुमची छावणी सोडून निघून
जातों, असा पुनरपि धाक घातला. पण होळकराचा पाठिंबा असल्यामुळे या धाकास
दौलतरावानें भीक घातली नाही. उलट त्यानें रेसिडेंटावर आपला पाहरा बसवून
त्यास छावणी सोडून जाण्याची अटक केली. सिंद्याच्या या उपक्रमानें सर्वत्र गवगवा
सुरू झाला. समस्त इंग्रजांस हा आपला मोठा अपमान वाटला. सुमारें दोन महिने
पावेतों रोसडेंटावरील सिंद्याची अटक कायम होती. सभोंवार सक्त पाहरा असल्यामुळे
रेसिडेंटास बाहेर निघून जातां येईना. प्रवास करतांनाही अटक चालूच होती. ता.
१० मे रोजीं सिंदे होळकर आपलीं लष्करें घेऊन कोट्याकडे जाऊं लागले. एवढा
अपमान झाला तरी थंड होत असलेले युद्धाचे निखारे पुनः प्रदीप्त करण्याचें धाढस
लॉर्ड वेल्स्लीस झालें नाहीं. आपली बदली होणार याची त्यास भीति होतीच. शिवाय
पर्जन्यकाळीं मराठी फौजांशी सामना करणें किती धोक्याचें आहे हा अनुभवः
आदल्या वर्षी चांगलाच आला होता. म्हणून रोसडेंटानें छावणी सोडून जाण्याचा धाक
भलत्याच वेळीं घालण्यांत शहाणपणा केला नाहीं. कोट्यावरून सिंदें होळकर
अजमिराकडे गेले. तिकडे रजपुतांपासून सालाबादची खंडणी वसूल करण्याचा त्यांचा
इरादा होता. इग्रजांनीं रजपुतांस आपल्या आश्रयाखालीं न घेतां मराठ्यांची ही खंडणी
मोकळी ठेवली असती तर होळकराला युद्ध करण्याचा प्रसंग आलाच नसता. अलीकडे
दोन महिने सिंद्याचा कारभार सर्जेराव व यशवंतराव हे दोघे नेटानें करीत होते. ज्या
गोष्टी करण्यास दौलतरावाचा जीव कचरे त्या हे दोन कर्डे पुरुष तेव्हांच सिद्धीस नेत.
अंबूजी इंगळ्याप्रमाणें दुसऱ्या कित्येकांच्याही प्रत्ययास हा करडा अम्मल आला. मुनशी
