सत्कार केला. आबा सरकारवाड्यांत जाऊन बाजीरावास भेटला. नानांचीही भेट
घेतली. अशीं सर्वाशीं खलबतें करून आबाने सिंद्याचा कारभार हातीं घेतला. 'आबा
आल्यापासून लुच्चांचा कारभार कमी झाला.' दौलतरावानें हिंदुस्थानास जाण्याची
सिद्धता केली, परंतु त्रायांची समजूत पडली नव्हती. त्या कूच करून श्रीगोंद्याचे
सुमारें गेल्या. लक्ष्मीबाईवर दौलतरावाचा कटाक्ष विशेप होता. ता. १५-१-१७९९
रोजीं त्यांचा मुकाम कासेगांवावर झाला. तेथून परशुराम भाऊचे आश्रयास जाण्याचें
ठरवून त्यांनीं आपला मोर्चा मिरजेकडे फिरविला. फेब्रुवारींत त्यांचा मुकाम इंदापुरा-
वरून नीरेवर व पुढें शंभुमहादेवापर्यंत आला. 'इंदापुरास मनस्वी खंडणी घेतली.
सांगोलें ओस झालें. पुढें बाया भाळवणीस आल्या. तेथे निंवाळकराशीं त्यांची लढाई
झाली. गांवोगांव रोखे करून पैसे घेतले. मुलखांत भारी दहशत पडली. यवन
लोक अनिवार, त्यांनीं ४०-५० गोवध केले. पटवर्धनांना आपला मुलूख
संभाळण्याची धास्ती पडली, पुढें बाया औंधास आल्या. तेथून त्यांनीं परशुरामभाऊस
निरोप पाठविले व कोल्हापुरास शिव छत्रपतीकडे भेटीसाठीं माणसें पाठविलीं, नारायण-
राव बक्षी त्यांजबरोबर राहून दौलतरावास पेंचांत आणण्यासाठीं अपरिमित कष्ट करीत
होता. फेब्रुवारी अखेर त्या जतचे जवळ आल्या. त्या ठिकाणी त्यांचा मुकाम दोन महिने
झाला. या वेळीं त्यांच्या मनांतील हेतु असा होता, कीं परशुरामभाऊस सामील करून
घ्यावें आणि त्याचे मार्फत नाना व बाळोबा यांस वळवून दौलतरावास नरम करावें.
पटवर्धनांचे व करवीरकरांचें उघड वैमनस्य होतें हैं जाणून प्रथम बायांनीं पटवर्धनाशींच
बोलणें केलें पण परशुरामभाऊ तेव्हां धारवाडाकडे वसुलीस गेला होता, म्हणून
त्याची व वायांची भेट झाली नाहीं. तेव्हां त्यांनीं छत्रपतीकडे माणसें पाठविलीं.
छत्रपतीनें बायांस आदर दाखवून खर्चास दिलें. ता. १३-३-१७९९ रोजीं भेटीचा
समारंभ झाला. बायांजवळ या समयीं देवजी गौळी मुख्य होता. "तिमरे प्रहरी महाराज
बायांचे डेऱ्यास आले, भेटी व पोशाख झाले. नंतर दीड महिना पावेतों उभयतांचा
मुक्काम जवळ जवळच होता. ता. २८-३-१७९९ रोजीं बाजीरावानें परशुरामभाऊस
लिहिलें, बायांचा समेट झाल्याशिवाय सिंदे हिंदुस्थानास जात नाहींत, सरकारांतून
समेटाचीं बोलणीं चाललीं आहेत. तुम्हीं बायांस कखीरकरांशीं मिळू देऊ नये. ते एक
झाल्यास जमाव भारी पडून मसलत लांबेल. ता. ८-४-१७९९ रोजीं लक्ष्मीबाईनें
महाराजांची भेट घेतली, तेव्हां महाराजांनीं पांच हजार फौज कुमकेस देण्याचें वचन दिलें.
महादजीच्या रक्षेची मुलगी लग्नाची होती ती महाराजांच्या दासीपुत्रास दिली.
