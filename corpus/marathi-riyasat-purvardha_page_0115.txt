विषयांत दहा दहा पिढ्यांपर्यंत, किंवा कदाचित् ज्यास्तही, एकेक विद्या व
कसब सारखें नांदत राहिले, हा प्रकार हिंदुस्थानाशिवाय पृथ्वीवर इतरत्र
कोठें आढळून येत नाहीं. पाश्चात्य समाजरचनेत ही गोष्ट संभवनीय
दिसत नाहीं. हलीं आपल्याकडे पाश्चात्य संस्कृति फैलावत असल्यामुळे
वरच्यासारखे आनुवंशिक नैपुण्य इतःपर कदाचित् दिसणारही नाहीं.
अमुक पद्धत चांगली किंवा अमुक पद्धत वाईट है ठरविणाचा मुद्दा येथे
नाहीं. मात्र आनुवंशिक पद्धतींत विद्याकलांचे संवर्धन पूर्वीच्या काळी चांगले
झाले असे दिसून येतें. अजिंठा व वेरूळच्या लेण्यांतील कसब, उत्कृष्ट
वस्त्रांची व इतर कारागिरी हे प्रकार अ.नुवंशिक पद्धतीचीच साक्ष देतात.
मात्र आनुवंशिक पद्धतीनें विद्याकलांची दिवसेंदिवस सुधारणा व नवीनं
भर पडणें बंद होतें, आणि समाजही त्यामुळे प्रागतिक बनत नाहीं. असो.
हेमाद्रीसंबंधानें रा. राजवाडे म्हणतात. 'यादवांचे राज्यांत लोक सुखवस्तू
व पदी बनले होते. हेमाद्रीचा चतुर्वर्गचिंतामणि हा ग्रंथ तपासून पाहिला
असतां वर्षाच्या ३६५ दिवसांत एकंदर दोन हजार व्रतें व जपजाप्य
विधि सांगितले आहेत. म्हणजे दरदिवसास दहा पांच कृत्यें ठरलेली होती.
कोणत्या देवाची कोणतीं व्रतें करावी, त्या व्रताला कोणीं पक्वान्नें करावीं,
वि.ती ब्राह्मणांचे भोजन घालावें, इत्यादि बाबतींचा निर्णय शास्त्रांतील
उतारे देऊन हेमाद्रीनें मोठ्या गंभीरपणे केला आहे. अर्थात् लौकिकांत
जे प्रचार होते, त्यांचाच संग्रह करून हेमाद्रीने आपला ग्रंथ बनविला.
त्याने केवळ एकीकरण केले. इकडे भक्तीचा, जात्यैक्याचा, निष्कामकर्माचा
उपदेश साधुसंत करीत होते, तर समाजांत पक्कान्नांचा व ब्राह्मणभोज-
नांचा सपाटा चालू होता. अर्थात् लोकांत दैन्य नव्हतें; आणि मर्दुमकीचे
व यातायातीचे लष्करी वगैरे उद्योग करण्यास त्यांस फुरसत नव्हती. असे
व्रतैकदृष्टि व सुखपरायण लोक ऐदी बनले असतां, त्यांस साहसी, निग्रही
व काटक मुसलमानांनीं तेव्हांच जिंकिलें. संस्कृतीच्या मानानें पाहिलें तर
एतद्देशीय लोक मुसलमानांच्या मानानें श्रेष्ठ व स्वच्छ होते. तर्कशास्त्र,
ज्योतिष, वेदान्त, विद्या, कला, धंदे वगैरे बाबतीत मराठ्यांची मुसलमानांवर
कडी होती. मराठे शूर नव्हते असें ही नाहीं. ह्याच मरठ्यांकडून स. १२४०
च्या सुमारास सिंघण यादवानें माळव्यापासून रामेश्वरपर्यंतचा प्रदेश
जिंकला होता. शिवाजीसारखाच सिंघणही पूर्वी झाला, परंतु सर्व लोकांत
