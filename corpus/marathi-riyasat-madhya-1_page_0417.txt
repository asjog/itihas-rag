आणि त्यांनी बाजीरावाकडून तिला पुण्यास परत पाठविलें. त्यानंतर बाजीराव नासिरजंगावरील मोहिमेंत असतां, चिमाजीचे सांगीवरून स. १७४०च्या ता. २६ जानेवारीस पर्वतींच्या बागेंत नानासाहेबानें मस्तानीस युक्तीनें आणून कैद केलें.

इकडे बाजीराव निजामावर चालून गेला. ‘ मस्तानीच्या पायीं नासिर- जंगाचा मनसुबा बुडाला, राजाची मर्जी गेली, ’ असें नानासाहेब लिहितो. मस्तानीचें पुढें काय झालें हें समजत नाहीं. स. १७४० च्या एप्रिलांत बाजीराव मरण पावला, तेव्हां मस्तानी सती गेली असें सांगतात. पुढें तिचें नांव आढळत नाहीं. पाबळ, केंदुर ही गांवें मस्तानीला इनाम दिलेलीं होतीं. शिरूरनजीक पाबळ येथें मस्तानीची कबर गांवानजीकच आहे. ’ ( वि. ज्ञा. वि. एका कामगाराच्या रोजनिशींतील उतारे, मे १९१५. )

रा. ब. पारसनीस व किंकेड यांनीं हिंदुस्थान रिव्ह्यूच्या ऑगस्ट १९०९ च्या अंकांत बाजीरावावर दारूबाजीचा चुकीचा आरोप केला आहे. मस्तानी कदा- चित मद्यप्राशन करीत असावी; परंतु प्रसिद्ध असलेल्या कागदांवरून बाजी- रावावर हा दोषारोप करितां येत नाहीं. या प्रश्नाचें यथायोग्य खंडन रा. आठल्ये व रा. राजवाडे यांनीं केलेलें असल्यामुळें, त्याची येथें पुनरुक्ति करण्याचें कारण नाहीं. बाजीराव विषयलंपट होता, परंतु मद्यपी नव्हता. तसेंच मस्तानीनानासाहेबांचा निंद्य सहवास ध्वनित केलेला आहे तोही अवास्तव होय.

बाजीरावापासून मस्तानीस मुलगा झाला त्याचें नांव समशेरबहाद्दर. हा पानपतावर पडला, त्या वेळीं त्याचें वय २७ वर्षाचें होतें. त्यावरून त्याचा जन्म १७३४ त झाला असावा. यावरून १७३३ चे सुमारास मस्तानी बाजी- रावाकडे आली असें ठरतें. समशेर बहाद्दरची मुंज करून त्यास ब्राह्मण करावें अशी बाजीरावाची इच्छा असून तो प्रकार ब्राह्मणांनीं मानला नाहीं अशी आख्यायिका आहे. त्याचें लग्न १८ ऑक्टोबर स. १७५३ रोजी झालें. निंब- गिरीकराची मेहरबाई बायको केली. तेव्हां त्याचें वय १९ वर्षाचें होतें. परंतु इकक्या वयापर्यंत लग्न झालें नसेल हें संभवनीय नसल्यामुळें त्याचा जन्म सन चुकलेला असेल किंवा वरील लग्न पहिलें नसेल. समशेरबहाद्दर हा पुढें पेश-