त्यास मिळाल्या होत्या. उलट पक्षीं हा त्याचा हेतु हाणून पाडण्याचाच
पेशव्याचा उद्देश असल्यामुळे त्यानें मुद्दाम पुढील वर्षी काशी, गया,
मूर्शिदाबाद पावेतों स्वारी करून आपला शह बंगाल्यांत सुद्धां बसविला.
नानासाहेबाची माळव्यांतील मजबुती पाहून गायकवाडानें विशेष लढा-
ईंचा प्रसंग न आणितां मागें पाय घेतला. बहुधा मल्हारराव होळकरानेंच
त्यास रेटून मागे घालविले असावें. या समयीं धारचा यशवंतराव पवार
नानासाहेबास शरण आला. त्रिंबकराव दाभाड्यास मदत केल्यापासून,
पवाराकडे धारचा अधिकार नव्हता स. १७४१ च्या जानेवारींत होळकराने
पेशव्याचे हुकुमार्ने धार काबीज केले, तेव्हां पेशव्याच्या हुकमतीत चालण्याचे
पत्करून पवारार्ने स. १७४२ च्या पावसाळ्यांत नानासाहेबाची भेट
घेतली, तेव्हां पेशव्यानें त्यास आपल्या वर्षोंनें धारेस कायम करून गुजराथे-
तून गायकवाडार्ने पुनः माळव्यावर येऊं नये, असा बंदोबस्त केला; कारण
गुजराथ व माळवा यांचे दरम्यान वाटेवर धार आहे. अशा सामोपचाराच्या
मुत्सद्देगिरीनें या तरुण पेशव्यानें आपली छाप हळूहळू चहूंकडे बसविली.
५ पेशवा व रघूजी यांचा युद्ध प्रसंग, (स. १७४२-४३).-
स. १७४१ च्या अखेरीस नानासाहेबाने जी मोठी स्वारी हातीं घेतली,
त्याच वेळीं रघुजी भोसल्यानेंही आपली सर्व तजवीज जोराने केली.
भास्करपंत नागपुरास तयारीने होताच. तितक्यांत स. १७४१ च्या
पावसाळ्यांत कर्नाटक स्वारीचा झाडा शाहूस देऊन रघूजी नागपुरास
आला; आणि इकडे मीरहबीबनें मूर्शिदाबादेहून मदत मागितल्यावरून
रघुजीनें भास्करपंतास बंगाल्यांत पाठविले. तो प्रकार पुढें बंगालच्या
स्वाऱ्यांत सांगण्यांत येईल. स. १७४२ चे जानेवारीपासून सेप्टेंबर अखेर
भास्करपंत बंगाल्यांत होता. दस-याचे सुमारास अलिवर्दीखानानें भास्कर-
पंताचा मोड केल्यावर तो परत आला; आणि लगेच ऑक्टोबर महिन्यांत
रघूजीनें' पेशव्यावर चाल केली. ही गोष्ट निकरावर येण्याचे आणखी एक
कारण बादशहाकडून झाले ते असें.
