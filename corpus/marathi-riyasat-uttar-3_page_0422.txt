पांडववाडीचे धोंडभट
आचवल
ऊ० रहाळकर
|
कोंडभट सुधंभट
|
मनभट

दाबीचा प्रयोग झाला, अशी हकीकत बाहेर आली. हें एकंदर कृत्य रामचंद्र वाघ व मनभट उपाध्ये या दोघांनीं केलें. हा मनभट भोसल्यांचा कुलोपाध्या, त्यांच्याच पदरीं वाढलेला कोंकणस्थ ब्राह्मण, उपनांव आचवल ऊर्फ रहाळकर, गोत्र भारद्वाज, पांडववाडीचा राहणारा. मनभटाचा आजा प्रथम भास्करराव कोल्हटकर याजबरोबर नागपुरास आला, तेव्हां त्यास तेथील उपाध्येपण मिळालें. मनभट शूर, बाणेदार व आप्पासाहेबाचा मुख्य साह्यकर्ता होता.

या एकंदर प्रकरणासंबंधानें खालील उल्लेख बखरींत आहे. “ सेनासाहेबांचा लेकावळा धर्माजी भोसले व आप्पासाहेब यांचा कलह उभा राहिला. मातोश्री बाकाबाई व धर्माजी यांचे चित्तांत कीं परसोजी शरीरप्रकृतीचे योगानें भ्रमिष्ट होते, तेव्हां दौलतीचा बंदोबस्त करून मातोश्रींचे आज्ञेनें कारभार चालवावा, या सल्ल्यांत नारायण यशवंत होते. परंतु आप्पासाहेब बोलतांना बोलत होते कीं मालक बाळासाहेब आहेत, मात्र कारभार आम्हीं करावा. राज्यांत मुत्सद्दी नारायण यशवंत, यशवंतराव रामचंद्र, गुजाबादादा गुजर, नबाब सादीकअलीखान व रावजी सखाराम व मनु भालदार यांजला गंगाजल तुलसी इमान प्रमाण देऊन आप्पासाहेबांनीं बोलण्यांत आणिलें, कीं कारभार मजकडेच द्यावा. मी असतां धर्माजीनें कारभार करावा हें चांगलें नाहीं. मी एकनिष्ठेनें बाबासाहेबांची सेवाचाकरी करीन, अंतर करणार नाहीं. याविषयीं शपथा वाहून सर्वांस आपल्यांत मिळविलें; आणि धर्माजी भोसले याजला दगा करून कैद केलें; आणि बाकाबाईसाहेबांची सफाई करून बाबासाहेबांस गादीवर बसविलें. चैत्र मासीं नजरा झाल्या. आप्पासाहेब कारभारी झाल्यानंतर जुन्या माणसांवर इतराजी करून कोणास कैद करावें, कोणास दोष ठेवून मारावें, असे उपद्रव करूं लागले. बाकाबाईला नवे हवेलींत कैद ठेवून बंदोबस्त केला. आपण तेलंगखेडीस जाऊन राहिले. गुजाबादादा गुजर याजवर रोष केला. नारायण यशवंत व सखाराम महिपत यांजला कैद केलें. नाना गुजर यांची स्त्री बनूबाई हिला सक्त पाहन्यांत ठेविले. मनू भालदार याजला मारहाण करून चंद्रपुरास पाठवलें. ते वेळेस आप्पासाहेबाजवळ कारभारी मुखत्यार नागो त्रिंबक व मुसाहेब रामचंद्र वाघ याचे मुतालीक नारायण सखाराम व मनभट, यांचे हातें कारभार होऊं लागला. तशांत आप्पासाहेब सरंजाम पाहावयाकरितां चंद्रपुरची जहागीर त्यांची वडिलार्जित होती, तेथें गेले. पाठीमागें परसोजीपाशीं