करावा तितका त्याचा फैलाव जास्त होत गेला. गहिनाबाईनें स्वतःचे पैसे देऊन
आनंदरावाचा वडील मुलगा भगवंतराव गायकवाड यास स. १८१५ चे जानेवारींत
गोविंदरावाचे मदतीस पुण्यास पाठविलें. तेव्हां तर त्रिंबकजी डेंगळ्याशीं त्यांचीं खल
बर्ते उघडउघड चालू झाली. याच वेळीं शास्त्रीही पुण्यास होता हैं पुढे दिसून येईल.
आनंदरावाची चौथी बायको गयाबाई हिनें आपला मुलगा सयाजीराव यास कारभार
देण्याबद्दल पेशव्याकडे खटपट चालू केली. पुण्यास भगवंतरावानें आनंदरावाचीं पत्रे आणून
पेशव्यास दिली आणि त्याचा पेशव्यानें चांगला सत्कार चालविला. याबद्दल बडोद्याच्या
रोसडेंटानें फत्तेसिंगाकडे सडकून तक्रार केली; पण फत्तेसिंग म्हणाला, मी तरी काय करूं !
फार तर भगवंतरावाचा तनखा बंद करतां येईल. तथापि आनंरावाकडून त्यानें भगवंत-
रावास पर्ने पाठविलीं, कीं तुम्ही ताबडतोब निघून परत बडोद्यास यावें परंतु भगवंतराव
व गोविंदराव दोघेही पुण्याम ठाणें देऊन बसले ते परत येईनात. त्यांस आपल्या
हवालीं करण्याबद्दल एल्फिन्स्टननें जंग जंग पछाडले पण त्याचा कांहींच उपयोग
झाला नाहीं. खुद्द तख्ताबाईनें आनंदरावाचे मनांत भरविलें, की तुम्हीच उठून
बाजीरावाचे भेटीस पुण्यास जावें आणि त्याजकडून बडोद्याची व्यवस्था लावून घ्यावी.
रेसिडेंटास ही बातमी लागतांच त्यानें आनंदरावावर स्वतःचा पाहरा बसविला आणि
त्यास वाहेर पडण्याची मनाई केली.
अशा स्थितीत बाजीरावानें गायकवाडांकडील कर्जाबद्दल तगादा चालू केला
होता, तो उत्तरोत्तर दुःसह होऊं लागला, आणि त्याची कांहीं तरी तोड काढण्याची
निकड उभय पक्षांस भासू लागली. गायकवाडावर पेशव्याची ताबेदारी आहे कीं
नाहीं, हा मूलभूत प्रश्न वरील सर्व खटपटीचे मुळाशीं होता. इतर सर्व बाबती या
मुख्य प्रश्नापुढें क्षुद्धकच समजल्या पाहिजेत. कर्जाची रक्कम पुष्कळ वर्षाची नजराण्याची
सांचलेली असून, नवीन वारस नेमतांना नजराणा घेण्याचा हक्क बाजीरावानें सोडणें
म्हणजे त्याचें अधिराज्य संपल्याच सारखें होतें. अर्थात् कर्जाच्या या तडजोडींतच
इंग्रजांच्या हिताचे अनेक महत्त्वाचे प्रश्न गुंतलेले होते. त्यावरून समक्ष वाटाघाटीसाठीं
बाजीरावाने गायकवाडाचे वकील पुण्यास बोलावले, तेव्हां इंग्रजांना वाटलें, कीं या
बाबतींत आपली बाजू बरोबर सांभाळील असाच इसम पुण्यास गेला पाहिजे.
शास्त्र्याशिवाय दुसरा कोण त्यांची बाजू संभाळणार ! स. १८१२ सालींच
फत्तेसिंगार्ने रेसिडेंटास पत्र पाठवून सुचविलें होतें, कीं शास्त्री यास पुण्यास पाठवावें
म्हणजे तो आपल्या अकलेनें बाजीरावाची समजूत पाडून इष्ट कार्य घडवून आणील.
बडोद्यांत तर शास्त्री कोणासच नको होता, तेव्हां कोणत्या तरी निमित्तानें ही ब्याद