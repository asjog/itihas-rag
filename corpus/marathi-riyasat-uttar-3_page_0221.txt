उजाडला. या दिवसाच्या रुधिरस्नानांत मराठशाही अंतर्धान पावणार होती. धन-
त्रयोदशीच्या रात्रीं उभय फौजांनी आपापल्या वाजूची शिस्त कसोशीनें ठरवून
संग्रामाची सिद्धता केली. त्यापूर्वी वकिलांकरवीं होळकराचा निरोप पुनः आला होता
की, 'उदईक सहा घटका वाट पाहीन नंतर लढाई. वाड्यांत आज प्रातःकालपासून
अन्नपाण्याची गडबड भारी झाली. बाळोजी कुंजर व निंबाजी भास्कर यांनीं श्रीमंतांस
विनंति करून सहा घटका दिवसास वाड्यांतून काढून पलटणांत नेलें. प्रहर दिवमाम
होळकरांनीं आपले तोफखान्यास आज्ञा केली की, जरीपटका आमचा
खावंद. त्यांजकडून २५ वार निघत तोंवर तुम्हीं स्वम्थ असावें. त्याप्रमाणें घडलें.
जरी पटक्याजवळ कुंजर होता. त्यानें प्रहर दिवसाम तोफा सुरू करून लढाईस
प्रारंभ केला. दोन प्रहरपर्यंत एकसारखा मार मारिला. वारा घटका दिवसास श्रीमंत
उभयतां बंधु वानवडीस जरी पटक्याजवळ गेले. चार घटका तेथे होते. तों
सिंद्याकडील पलटणें कचकरलीं. धीर न धरतां मरकारचा जरीपटका निघाला तेव्हां
श्रीमंत सुद्धां सिंद्यांची फौज पश्चिमेकडे पर्वतीचे अंगास आली. दोन घटका श्रीमंत
पर्वतीस होते. होळकराचे फौजेच्या टोळ्या अंगावर येतांना दिसू लागतांच श्रीमंत
वडगांवचे बार्गेत व तेथून डोणजास गेले.'
फतेसिंग माने, भवानीशंकर व नागो पंडित यांम यशवंतरावानें निरनिराळ्या
कंपूंच्या मदतीसाठी नेमिले होतें. शिवाय शहामतखान, मीरखान व जिवाजी यशवन्त
वावनपागे हे त्याचे पाठीराखे होते. प्रथम सिंदे पेशव्यांच्या साठ हजार स्वारांनीं
जरी-पटक्यासह लढाईच्या मैदानावर घोड्याच्या अनीना उचलून एकदम मुकाबल्यास
येऊन हल्ला केला. तेव्हां होळकराने आपल्या पलटणांच्या जमेतींत येऊन जिनसी
तोफखाना घेऊन खुद्द सिंद्याचे कंपूवर चालून घेतलें. त्याबरोवर नबाब मूर्तजाखां,
बाजदअलीखां, शहामतखां व नजीबखां वंगेरे पठाणांनी व इंग्रज व्हिकर्स
(Vickers) यानें बंदुकींच्या व तोफांच्या गोळ्यांचा असा वर्षाव केला, की
विरुद्ध पक्षाचा व्यूह पार ढांसळून त्यांच्यांत गोंधळ माजून गेला. चार घटका
तलवार चालली. निदानीं खुद्द यशवन्तरावांनीं पायउतारा होऊन दोन गोलंदाज ठार
केले. यशवन्तरावास उजव्या हाताच्या चवड्यावर भाल्याची व उजवे गालावर
तलवारीची अशा जखमा लागल्या. सिंद्याकडील दहा पलटणांपैकीं पांच साडेपांच,
हजार मनुष्य ठार. शिवाय जखमी तीन चार हजार, शिवाय घोडेराऊत जखमी
याप्रमाणे लढाईत कामास आले. होळकराकडील तीन हजार, घोडे' व स्वार, मिळोन
