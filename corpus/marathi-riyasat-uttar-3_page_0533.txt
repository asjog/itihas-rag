माजत चालली, तेव्हां शाहूच्या मनांत मराठी राज्याच्या भवितव्यतेचे विचार घोळू
लागले शाहूची चवथी बायको शिर्के यांजकडील आनंदीबाई बरीच कर्तबगार असावी.
इचें लग्न ता. २५-३-१७८६ रोजी झालें. तिला माईसाहेब म्हणत. नवऱ्याचे पश्चात्
प्रतापसिंह लहान असतां साताऱ्याचा कारभार तिनें दक्षतेनें चालविला. एल्फिन्स्टननें
तिची प्रशंसा केली आहे. एक इंग्रज प्रवासी लिहितो, 'ही बाई घोड्यावर बसण्यांत
फार प्रवीण होती. मुळच्याच सौंदर्यास तिचा भरजरी पोशाख चांगला खुलून दिसे.
ती पडद्यांतून उघडपणे बाहेर येऊन भेटी घेई त्या वेळीं तिचा बोलका व प्रेमळ
स्वभाव सहज निदर्शनास येई. हिंदु स्त्रियांचे अंगीं सामान्यतः भित्रेपणा असतो तो
तिच्या ठिकाणीं मुळींच नव्हता. व्यवहारचातुर्य व प्रसंगावधान या गुणांच्या योगार्ने
तिची कर्तबगारी विशेष झळकत असे. '
माईसाहेबाच्या पोटीं शाहूला तीन पुत्र झाले, प्रतापसिंग बुवासाहेब, रामचंद्र
भाऊसाहेब व शहाजी आपासाहेब. प्रतापसिंहाचा जन्म ता. १८०१०१७९३ रोजीं
झाला, म्हणजे इ० सन १८०८ त राज्यारोहणप्रसंगीं तो अवघा पंधरा वर्षाचा होता.
दुसरा मुलगा भाऊसाहेव सन १७९५ त जन्मला आणि सत्तावीस वर्षांचा होऊन
ता. २१०१०१८२१ रोजीं मरण पावला. मागाहून एक नर्षाने त्याची आई माईसाहेब
यात्रेस गेली असतां भीमातीरी वारली. सर्वात धाकटा आपासाहेब याचा जन्म १८०५
चा असून तो पुढें गादीवर येऊन इ० सन १८४८ साली वारल्यावर सातारचें राज्य
खालसा झालें. शाहूची पहिली बायको लक्ष्मीबाई ही नारायणजी मोहिते याची
कन्या. इचीच बहीण बबईसाहेव शाहूनें बंधु चतुरसिंगास करून ता.२६-११-१७८९
रोजीं त्याचें लग्न साताऱ्यास केलें. या बबईसोहेवाच्या पोटी चतुरसिंगास पुढें
ता. १८०७०१७९८ रोजी मुलगा झाला त्याचें नांव बळवंतराव प्रतापसिंगानें या
बळवंतरावास पुढे आपला सेनापति नेमिलें, त्यावरून तो बळवंतराव सेनापति या
नांवानें प्रसिद्ध आहे. माईसाहेबाचा भाऊ खंडेराव मामा शिर्के यास सरलष्कर म्हणत
चतुरसिंगाच्या उद्योगांत हा शिर्के त्याजबरोबर होता. पुढील हकीकती कळण्यास
छत्रपतींच्या कुटुंबाची ही माहिती ध्यानांत ठेवणें जरूर आहे.
पूर्वीच्या पेशव्यांपेक्षां नाना फडणिसानें छत्रपतींचा कोंडमारा विशेषच केला.
" त्यांचे खचीचे ऐवज परभारें येणें तें कशास पाहिजे, जो ऐवज देणें तो पुण्याहून
नख्त पाठवावा, कारखाने व कारखानदार यांचा खर्च पांचसहा लक्ष रुपयांचा ऐवज
पोंचत होता, त्यास लाख रुपयांत खर्च आटपतों म्हणून पागा, हत्ती सर्व पुण्यास