सांगितली. त्यांनीं घासीरामास ब्राह्मण कशाकरितां कोंडिले व मरावयाचें कारण
काय,जें खरें असेल तें सांग,असा प्रश्न केला.तेव्हां त्यानें उत्तर केलें जे, चोर म्हणोन
कोंडले, ते अफू खाऊन मेले. यांत माझें कांहीं कृत्रिम नाहीं. असें म्हणत आहे तों
श्रीमंतांचा निरोप आला जे, त्याचे पारिपत्य चांगलें करावयाचें. याचें म्हणणें तों या
प्रकारचें. इतकें होत आहे तों नानाचे वाडयापाशीं हजार पंधराशें ब्राह्मण मिळोन
नाना प्रकारच्या वल्गना करूं लागले. तेव्हां सर्व मजकूर भटजींनीं नानाचे काना-
वर घालून कोतवालाच्या मुसक्या बांधून गाडयाचे पाह्ऱ्यांत ठेविला. तरी तेलंगी
ब्राह्मण आततायीपणास न चुकत ! हत्तीचे पायास बांधल्याशिवाय आम्हांस
आपले बिऱ्हाडीं जावयाचें नाहीं. नंतर वे० अय्याशास्त्री यांस ब्राह्मणांचे मध्य-
स्तीस घातलें जे, उदईक तुमचे म्हटल्याप्रमाणें याचें पारिपत्य करतों. तरी ब्राह्मण
न ऐकत. शास्त्री यांचे अंगावरील वस्त्रें, नेसावयाचें धोत्र सुद्धां, झोंबून फाडिलें; व
श्रीमंतांचाही निग्रह पाहून प्रथम प्रहर रात्रीस हत्ती आणवून वर्ती त्यास घालून
बांधिला; आणि सर्व शहर फिरवून पर्वतीजवळील रमण्यांत नेऊन पायांत बेडी
घालून ठेविला. शहरांतून फिरते वेळेस ब्राह्मणांनीं कोतवालास पांच सात दगड
मारिले; तेणेंकरून कांहीं डोकीं फुटलीं व शंभर गाडदी चौकीस होते. नंतर दुसरे
रोजीं भाद्रपद शु० २ बुधवार प्रातःकाळीं ( ३१-८-१७९१ ) ब्राह्मण मागती
अजमासें दोन हजार पावेतों जमा होऊन नानांचे वाड्यापुढें बहुतच गर्गशा
करूं लागले आणि बोलत जे, त्यास जिवें मारल्याशिवाय आम्ही ऐकत नाहीं;
व नानांचेंही म्हणणें त्यास जिवें मारावयाचा. त्याजवरून बाळाजीपंत केळकर
यास रमण्यांत पाठवून, त्याची बेडी तोडवून उंटावर उलटें तोंड करून बांधून,
कोतवाल चावडीस आणिला; आणि पांच पाट काढून, शेंदूर डोकींत घालून
पुनः उंटावर पूर्ववत् प्रमाणें घालून आढी पेठा फिरविला, आणि गारपिरावर
नेऊन सोडिला; आणि ब्राह्मणांस सांगितलें जे, तुम्हांस पाहिजे तर सोडा
किंवा मारा. असें सांगून हवालीं केला. त्याजवर सायंकाळच्या दोन घटका
दिवस राहतां ब्राह्मणांनीं धोंडे घालून मारिला. त्यास दहन करावयाची
देखील परवानगी नाहीं. कोतवालाचे दिवाण बापूजीपंत, गोपाळपंत व
केसोपंत भावे यांस बेड्या घालून ठेविले आहेत. त्यांचेंही पारिपत्य यथास्थित
करणार. ब्राह्मणांस धरून आणून कोंडून ठेवणारे प्यादे व माणसें होतीं त्यांचीं
पारिपत्यें शिरच्छेदाचीं करावी असा नानांचा मनोदय आहे. कोतवालाचे घरची
जप्ती करून दोघां लेकांस बेडया घातल्या. या प्रमाणें वर्तमान जालें.’