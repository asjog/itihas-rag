त्यानें कबूल केलें. या वेळी प्रत्यक्ष दिवाणगिरीवर बसालतजंग होता;
पण त्याच्या अंगीं विशेष कर्तृत्व नव्हतें. त्यांत बसालतचे व निजामलीचे
बरें नसल्यामुळे, तो उघडपणें निजामलीचे पक्षास सामील झाला नाही.
हैदरजंगार्ने शहानवाजखानास दौलताबादच्या किल्ल्यांत अडकवून ठेविले,
त्याचप्रमाणें निजामलीसही तेथेंच अडकविण्याचा त्याचा इरादा होता;
आणि ते दोघेही एकमेकांस ओळखून जशास तसे वागत होते. हैदरजंगार्ने
निजामलीस हैदराबादचे सुभ्यावर जाण्यास सुचविलें. ती सूचना
बाह्यतः मान्य करून निजामलीनें तिकडे जाण्याची सर्व तयारी केली;
आणि हैदरजंग निजामलीची रजा घेण्याकरितां म्हणून त्याच्या तंबूत
आला असतां, निजामलीनें त्याचा एकदम खून करविला. हा प्रकार बाहेर
फळला तेव्हां फ्रेंचमंडळीस मोठा संताप चढला. हे सर्व कृत्य शहानवाज-
खानानेंच करविले, अशी त्यांची समजूत झाली; आणि त्या गडबडींत
फ्रेंचफौजेंतील एका सुभेदारानें शहानवाजखानाचे तंबूत जाऊन त्यास व
त्याचे मुलास कापून काढिले. त्याच रात्री निजामली पळून बच्हाणपुरास
गेला. [ता. ११ मे. १७५८] अशा रीतीनें हा भयंकर प्रकार घडून
आल्यावर पेशवाही आपली फौज घेऊन परत पुण्यास आला. निजामलीवर
चालून जाण्याची सलाबताची इच्छा होती; परंतु ती बुसीनें मान्य न
करितां, उलट सलाबतास घेऊन तो हैदराबादेस आला. [ जून १७५८].
या प्रकरणासंबंधानें नागपूरकर भोसल्यांचे बखरींत थोडा निराळा व
ज्यास्त तपशील आहे, तो असा. 'नवाब सलाबतजंगांनीं शहानवाजखानाचे
साह्यानें निजामलीखानास औरंगाबादेस बोलाविले. फौजेसुद्धां जाऊन तेथे
सर्वत्रांच्या भेटी झाल्या. शहानवाज व निजामली यांची मसलत होऊन,
हैदरजंगास कैद करावें, हा विचार ठरून निजामळीनें हैदरजंगास बोलावू
पाठविले, यावरून पंधरासोळाहजार गारदी समागमे घेऊन नबाब जवळ
आले. बाहेर घेरा घालून आपण डेच्यांत एकांतास गेले. ते समयी निजामली-
कडील विठ्ठरु सुंदरु दिवाण, मीर मुखाखान, व रुक्नौद्दौला असे होते.
