स. १७४९ त कोठुरें येथें मरण पावला. या घराण्याचा स्वतंत्र वृत्तान्त छापलेला आहे. रघुनाथरावाची पहिली बायको जानकीबाई बर्व्यांचे कुटुंबांतली. तिचा भाऊ गोपाळराव गणेश उत्तर हिंदुस्थानांत कामगिरीवर होता. या गोपाळरावाचा मूळ बर्वे घराण्याशी संबंध कसा पोंचतो, त्याचा खुलासा वरील पुस्तकांत नाहीं.

३. हणमंते घराणें.—हनुमंते कुलामात्य भोसल्यांचे, मुद्गल गोत्री, ऋक्शाखीय वैष्णव. त्रिमल ऊ. तिमाजी मू. पु. हनुमंतासारखा पराक्रमी असल्यामुळे हणमंते हें आडनांव पडलें.

*त्रिमल ऊ. तिमाजी
बाळकृष्ण
चुलत बंधु.
नारायण
स्त्री राजूबाई
रघुनाथ पंडित
स्त्री सीताबाई
जनार्दनपंत
वासुदेव
नारोबा
त्रिमल ऊ. तिमाजी
बाळकृष्ण ऊ. अंबूराव
जगजीवन ऊ. बाबूराव
गंगाधर
रघुनाथ

बाळकृष्णपंत जिजाबाईंचे गरोदरपणीं तिच्या जवळ शुश्रूषेसाठीं शिवनेरीवर होता. नारायण ऊ. नारायणाध्वरि हा शहाजीचा मुजमुदार. यानें विजापुर-तंजावरकडे शहाजीचा प्रवेश करविला. तो १६५३ त मृत्यु पावला. रघुनाथ नारायण राज्यव्यवहारकोशाचा कर्ता. यानेंच शिवाजीच्या हुकुमानें संस्कृत नांवें प्रचारांत आणिलीं. बाळकृष्ण वासुदेव हाच शाहूचा अमात्य जंबूराव 'अशौच निर्णय' ग्रंथाचा कर्ता तिमाजी रघुनाथ हा कोल्हापुरकर गंगाधर त्रिमल तेथें सुमंत पदावरचें होता. या घराण्यास संस्कृत विद्ये मोठें अगत्य होतें. पुष्कळांचे संस्कृत ग्रंथ विद्यमान आहेत.

४. पेठे.—विसाजी कृष्ण पेठे नागपुरकरांच्या पदरीं असून त्याची मुलगी चिमाजी आपास देलेली होती. तिचाच भाऊ त्रिंबकराव मामा पेठे होय. हा मराठशाहीत एक प्रमुख पुरुष असून शाहू छत्रपतीच्या मृत्यूनंतर पेशव्यांच्या कारभारांत त्यांचा मुख्य हस्तक होता. बाळाजी विश्वनाथाचा जांवई व्यंकटराव घोरपडे याची मुलगी वेणूताई त्रिंबकराव पेठे यास दिलेली होती. त्रिंबकराव कासेगांवच्या लढाईत ता. २७-३-१७७४ रोजीं जखमी होऊन मरण पावला.

* हणमंते घराण्याची वंशावळ म. रि. प्रथमार्ध पृ. ४१५ व ७५१ वर दिलेली चुकली असल्यामुळे, रा. ब. साने यांनीं चित्रमयजगत् जानेवारी १९१६ इ. वृ. १८३६ ले० ७६ येथें दिलेली वर घेतली आहे. पहा मागें पृ. ४७.