ता. २०-९-१७५५ रोजी झाला. पुढें व्यापाराच्या उद्देशानें तो स. १७७५ त
पांदिचरीस आला; आणि साहसप्रिय असल्यामुळे त्यानें टिपूच्या पदरीं नोकरी
पतकरिली. स. १७८० पासून इंग्रज-टिपूच्या लढाया झाल्या त्यांत तो टिपूकडे
होता. स. १७८३ त बुसी पांदिचरीस दाखल झाला, तेव्हां त्यानें रेमंड यास
आपला ए. डी. कैंप नेमिलें, बुसी पुढे स. १७८५ च्या जानेवारींत मरण पावला
तेव्हां रेमंडनें निजामलीची नोकरी धरिली; आणि डी बॉयनप्रमाणेंच, परंतु कांहीं
निराळ्या तहेवर निजामाचे कवाइती कंपू तयार केले. प्रथम ही कवाइती फौज
३०० होती ती सन १७८६ त ७०० होऊन, हळू हळू पांच हजारपर्यंत वाढली;
व पुढे तींत पंधरा हजार लोकांचीं २० पलटणें तयार झाली. त्या सर्वावर मिळून
१२४ युरोपियन अंमलदार होते. खडर्थ्याच्या लढाईत निजामास अपयश आलें
त्याची जबाबदारी रेमंडकडे बिलकूल नाहीं. निजामाचा मुलगा अलीजा यानें बंड
केलें. बेदर हस्तगत करून त्यानें बापाशीं लढाई आरंभिली. त्या कठिण प्रसंगांत
रेमंडने अलीजाचा पाठलाग करून त्यास पकडून आणिलें. हत्तीवर पडद्याच्या
हौद्यांत बसवून त्यास आणीत असतां, अपमान सहन न होऊन त्यानें विषप्राशन
करून जीव दिला. (जून-सप्टेंबर स. १७९५). अशी रेमंडनें निजामाची नोकरी
चांगली बजावली. पुडें निजामाजवळ त्याचें वजन इतकें वाढलें कीं, त्याच्या फौजेंत
चौदा हजार पायदळ, सहाशें घोडेस्वार व उत्कृष्ट सजविलेला तोफखाना इतकी
तयारी झाली. एवढया फौजेच्या खर्चास ५२ लक्षांचा मुलूख तोडून दिलेला होता.
त्याशिवाय रेमंडला खासगी जहागीर ५० हजारांची होती. फ्रान्सांतील राज्य-
क्रांतीच्या पुरस्कर्त्यांशों रेमंडचं निकट सूत्र असून फौजेंतील कोटांच्या गुंड्यांवर
'स्वतंत्रतेची टोपी' कोरलेला असे. रेमंडच्या फौजेचें निशाणही फ्रान्सच्या
'लष्करी ' श्वेतकमलांचे' होतें. वेल्स्लाला निजामाच्या या फौजेचा दरारा कां वाटे
तें यावरून लक्षांत येईल. स. १७९८ च्या मार्च ता. २५ रोजीं रेमंड मृत्यु
पावला, आणि त्याची जागा पिरन यास मिळाली. तो रेमंडसारखा हुशार नव्हता.
ता. १-९-१७९८ रोजी निजामानें इंग्रजांशर्शी तह करून आपल्या फ्रेंच फौजेस
रजा दिली व इंग्रज फौज जवळ ठेविली. रेमंडच्या मृत्यूनें ही गोष्ट सहज
सिद्धीस गेली. तो शूर, मनमिळाऊ व कर्तव्यदक्ष होता. डुप्ले, लाली, सफ्राँ
इत्यादि पराक्रमी पुरुषांनी मांडलेला डाव आपण पुरा करून दाखवावा आणि
इंग्रजांचा नक्षा मोडावा अशी त्याची मोठी हांव होती. फ्रेंचांच्या महत्त्वाकांक्षेस

