निरनिराळ्या खेळांचे मोसम ठरलेले होते. पतंगांचे दिवस आले, कीं खाशी
स्वारी दररोज सायंकाळीं हजारों लष्करी इसमांबरोबर मोठ्या पटांगणांत तासांचे
तास पतंग खेळतांना दिसायची. मग मांजा तयार करणें, तऱ्हेतऱ्हेचे नवीन रंग व
कागद बनविणें इत्यादि कामांत सर्व मंडळी चूर झालेली दिसे. असाच प्रकार इतर
खेळांचा. हत्तींच्या टकरांची तर दौलतरावास भारी हौस. त्यासाठीं शेंकडों हत्तींस
खुराक व औषधी चारून मस्त करीत. एखादे वेळीं असे हत्ती ठाणावरून सुटून जो
प्रलय उडवीत तो कांहीं पुसूं नये. त्यांत कित्येकांचे प्राण जात. नाहीं दाद ना
फिर्याद, अशी स्थिति होई. याशिवाय दुसरें मोठें करमणुकीचें साधन म्हणजे कुस्त्या.
नाना तऱ्हेच्या खुराकांनीं पुष्ट बनविलेले उत्तमोत्तम पेहेलवान दौलतरावाचे पदरीं
असत; आणि दूरदूरचे दुसरे कसबी येत त्यांच्या कुस्त्यांची दंगल वारंवार चाले.
पुरुषांप्रमाणें स्त्रीपेहेलवानही नेमणुका देऊन दौलतरावानें पदरीं बाळगिल्या होत्या. या
स्त्रिया शरीर कमावून गांवोगांव हिंडत आणि ठिकठिकाणीं पुरुषांस देखील सामन्यास
बोलावीत. त्यांचीं शरीरें व शक्ति इतकी मजबूद झालेली असे कीं बहुधा कोणी
पुरुष त्यांजबरोबर कुस्ती खेळण्यास उभा राहत नसे. न जाणों, बाईनें आपणांस
चीत केलें तर फिरून दुनियेंत तोंड दाखविण्यास जागा नाहीं. बंदुकीनें निशाण
मारण्यांतही दौलतरावाचें कौशल्य फार चांगलें होतें. शिकारीस जातांना तो हरणाच्या
कातड्याचाच सर्व पोषाख वापरी.
 ‘ सामाजिक वगैरे महत्त्वाचे नानाविध विषय तत्कालीन परिस्थिति दर्शविणारे
त्या वेळच्या लेखांतून भरपूर येतात, त्यांचा अभ्यास जिज्ञासूंनीं स्वतंत्रच करणें इष्ट
आहे. दौलतराव शिंदे व त्याचा बाप महादजी यांचें कूळ कित्येक मराठे मंडळी
त्या काळीं हलकें समजत, आणि त्यांच्याशीं सोईरगत करण्यास सहसा तयार नव्हते.
दौलतरावास ही गोष्ट अत्यंत दुःसह होऊन उच्च मराठे कुटुंबांशीं बेटीव्यवहार कर-
ण्याचे प्रयत्न त्यानें अतोनात केले. मराठी राज्यांत आपण सर्वथा प्रमुख सरदार
असतां, एवढ्या एका गोष्टींत आपणास वैगुण्य काय म्हणून असावें, असें त्यास वाटे.
चतुरसिंग भोसल्यास राज्याची नवीन घडी बसविण्यासाठीं दौलतरावाचें साह्य अवश्य
पाहिजे होतें, सबब त्याचे मार्फत आपलें आमचें एक ताट व्हावें अशी खटपट
दौलतरावानें छत्रपतीकडे केली. तसेंच फलटणचे निंबाळकर वगैरे महाराष्ट्रांतील
प्रमुख मंडळीकडे त्यानें असेच प्रयत्न सारखे कैक वर्षे केले.
 १ बायजाबाई.—बापाचा भयंकर खून झाल्यामुळे बायजाबाईला अतोनात