देतील म्हणून खंडोजी इंगळे, देवजी गौळी हे आणखी सरदार त्याच कामगिरीवर
पाठविलेले होते. सर्व मिळून चाळीस हजार जमाव खेचीच्या पारिपत्यास आला.
स. १७८५ च्या पावसाळ्यांत राघवगडास प्रथम मोर्चे बसले. दोन महिन्यांत
बळवंतसिंग जेरीस येऊन तडजोडीचें बोलणें बोलू लागला. तेव्हां ऑक्टोबरांत
रामजी पाटिलास बोलणें करण्याकरितां महादजीनें पाठविलें. त्यांनें तह ठरवून
बळवंतसिंग व त्याचा मुलगा जयसिंग यांस भेलसा येथें कैदेत ठेविलें आणि सव
प्रदेश हस्तगत केला. एवढ्यानें हें प्रकरण मिटेलसें वाटलें होतें; पण तसा परि-
णाम झाला नाहीं. धनी कैद झालेले पाहून सर्व प्रांतांतले रजपूत दंगा करूं लागले.
शेरसिंग नांवाचा एक शूर व धाडसी ठाकूर त्यांचा पुढारी होऊन मराठ्यांशीं
लढण्यास आला. त्यानें सर्व प्रदेश ओस पाडून प्रांतांतून बिलकूल वसूल मिळू
नये अशी तजवीज केली. ठिकठिकाणीं ब्राह्मण व मराठे अंमलदार वसुलासाठीं
ठेवलेले होते त्यांचा त्यानें अतोनात उच्छेद केला. दक्षिण्यांचे व विशेषतः
ब्राह्मणांचे नाककान कापावे, व बायकामुलांचे हाल करावे असा प्रकार त्यांनीं
आरंभिला. खुद्द महादजीची बायको दक्षिणेंतून मथुरेस येत होती, तिला छापा
घालून पकडण्याचा प्रयत्न बंडखोरांनीं चालविला. तेव्हां अहल्याबाईकडून बंदो-
बस्तास फौज घेऊन, दुसऱ्याच आडवाटेनें प्रवास करून बाईस पुढें जावें लागलें.
बळवंतसिंग व जयसिंग भेलसाच्या गढींत असतां एक वाघरी चोर रात्रीचा
आंत शिरला, आणि जयसिंगास खांद्यावर घेऊन भिंतींवरून साफ बाहेर उडी
मारून सुरक्षित बाहेर आला. खालीं घोडे तयार होते त्यांवरून त्यानें जयसिंगास
जयपुर येथे सुरक्षित पोंचविलें. दुर्जनसाल म्हणून दुसरा एक सरदार पूर्वी
बळवंतसिंगाच्या तर्फेनें नहादजीजवळ वकील म्हणून असे, तो या वेळीं बंडखोरांस
सामील होऊन दुसरीकडे दंगे करूं लागला. त्यानें अंतस्थ खटपट करून जयपुर व
जोधपुर येथील राजांचें पाठबळ मिळविलें.
या हकीकती महादजीस कळल्या तेव्हां तो फार संतापून गेला. ' राघवगड-
करांस रामजी पाटील, महंमदबेग हमदानी व खंडोजी इंगळे यांनीं सरंजामासुद्धो
सन्मानानें बाहेर काढिलें, त्यावरून पाटीलबावा रागास आले कीं, त्यास पगडी-
बद्दल भाऊपण करून बहादरीनें काढण्याचें प्रयोजन काय ? त्यास मारून टाकावें
किंवा धरून आणून ग्बालेरच्या किल्ल्यावर टाकावें, म्हणन अंबूजी इंगळ्यास
मुद्दाम राधवगडास रवाना केलें, (स. १७८६). तदनुसार अंबूजीनें बळवंतसिंगास
बेड्या घालून ग्वालेरीस ठेविलें, आणि त्याचीं दोन मुलें व बायका एकएका

