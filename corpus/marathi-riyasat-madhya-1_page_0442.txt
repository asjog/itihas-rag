'संयुक्त संस्थानिक मंडळ ' 'Confederacy of States' असे नांव दिलें
आहे. तें एकप्रभुसत्तात्मक असतें तर इंग्रजांस जिंकितां आलें नसतें. शिवाजीच्या
वेळेस तें एकंप्रभुसत्ताक असून शाहूच्या वेळेस त्याचें संयुक्त संस्थानिक मंडळांत
रूपान्तर झालें. अर्थात् शाहूनेंच हैं राज्य गमावले असा निष्कर्ष निघतो. मरण-
समयीं त्यास चिरस्थायिकता आणण्यासाठीं शाहूनें मुख्य अधिकार पंतप्रधानाच्या
हवाली केला. हैं सारें शाहूच्या आलस्याचें व अनास्थेचें फल होतें. आपल्या
राज्याचा व तें स्थापन करणाऱ्या पूर्वजांचा शाहूस पराकाष्ठचा अभिमान होता.
तें राज्य वृद्धिंगत करण्याविषवीं त्याचा उत्साह वर्णनीय होता. तो उदार, शूर,
धार्मिक व प्रजावत्सल होता. पण एवढ्याच गुणांनी राज्य टिकतें असें नाहीं.
राज्य हैं करणाऱ्याचें आहे, भोगणाऱ्याचे नाहीं. स्वमुखाविषयी निरपेक्ष होऊन
राजानें महत्त्वाच्या कार्यात शरीर व मन शिणवावें तेव्हांच त्याचें प्रभुत्व कायम
राहतें. पहिल्या तीन महाराजांप्रमाणें स्त्रारीत हजर राहून, अंगमेहेनत दगदग
सोसून, सरदार व फौज कह्यांत ठेवणें हें त्याचे कर्तव्य होते; पण तें त्यास
झेपलें नाहीं व आवडलें नाहीं. राज्य वाढविण्याचा हव्यास मोठा, पण दगदग
करावयास नको, अशी स्थिति असल्यामुळे, मुलुख जिंकून त्याचा कारभार कर
ण्याचें काम त्यानें सरंजामी सरदारांवर सोपविलें. अर्थात् मोठमोठ्या सरदारांस
सनद देऊन निरनिराळे प्रांत जिंकण्याचा उद्योग सुरू झाला, तेव्हांच जे प्रांत
त्या सरदारांचे बनले, ते त्यांजकडून काढून घेण्याचा मार्ग राहिला नाहीं.
शाहूकडून सरदारांस सनदा मिळाल्याबरोबर त्यांनी व त्यांच्या कारभा-
च्यांनी शेंकडों सावकार गोळा करून, त्यांजकडून कोट्यवधि रुपये कर्ज
मिळविलें, व हजारों शिलेदारांस अनुकूल करून लक्षावधि रुपये व लक्षाधि फाज
गोळा केली. अशी फौज घेऊन हे सरदार, सावकार व शिलदार सर्वे मिळून
त्या त्या प्रांतांत जाऊन, रात्रंदिवस मेहेनत करून, तेथील शत्रूचा बीमोड करून,
ते ते प्रांत काबीज करते झाले. वर्षानुवर्ष झगडा चालवून हातचें, पदरचें भरीस
घालून व प्रसंगी प्राणही खर्च करून जे प्रांत मिळविले, ते जर छत्रपति मागूं
लागले तर ते त्यांस कसे मिळावे ! सरदार वगैरे लोकांचे सर्व नुकसान भरून
देऊन व सावकारांची कर्जे फेडून प्रांत आपल्या ताब्यांत घेण्याचा मार्ग होता,
पण एवढी अगणित संपत्ति त्याजवळ नव्हती. याकरितां कोणी सरदाराने प्रांत
