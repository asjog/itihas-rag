प्रतापसिंह व इंग्रज यांच्या मनोरचनेतील फरकही आपण लक्षांत ठेविला पाहिजे.
प्रतापसिंहास वाटे आपल्या बापजाद्यांच्या राज्याचा अल्पांश आपणास मिळाला.
इंग्रजांस वाटे, आम्ही प्रतापसिंहास नवीन राज्य दिलें, हा आमचा त्याजवर मोठा
उपकार, सर्वच प्रदेश आपण हस्तगत करितों तर आम्हांस नको कोण म्हणत होतें !
हा उपकार प्रतापसिंहानें जाणला पाहिजे. पण उपकारा ऐवजीं प्रतापसिंह नाराज
कां होता हें वर दाखविलें आहे. पूर्वजांच्या लौकिकास साजेसा पराक्रम करून
आपण मराठी राज्य राखावें, व धर्म वृद्धिंगत करावा, बाजीरावानें नादानपणानें घाल-
विलें तें राज्य आपण परत मिळवावें अशी त्याची हाव होती. त्याचे उलट प्रकार
होऊन आपणास केवळ जहागीरदाराप्रमाणें दुसऱ्यांच्या हातांतील बाहुले होऊन बसावें
लागतें, या स्थितीचा त्यास पराकाष्ठेचा वीट आला. ग्रंट, ब्रिग्ज, एल्फिन्स्टन, माल्कम
वगैरे पहिली परिस्थिति पाहिलेली मंडळी अधिकारावर असेपर्यंत त्यांनीं
वारंवार प्रतापसिंहास भेटून त्याचा गौरव करण्याचा प्रघात ठेविल्यामुळे
तो संतुष्ट राहिला. पण पुढें जीं नवीन माणसें कारभारावर आलीं त्यांस
वाटू लागलें, कीं सातारचें राज्य निर्माण करण्यांत पूर्वीच्या अधिकाऱ्यांनीं चूक
केली. आयता सर्व प्रदेश सलंग हस्तगत झाला असतां त्यास मध्यंतरी लहान मोठ्य।
संस्थानिकांचे व जहागिरदारांचे अडथळे कायम ठेवण्यांत पैशापरी पैशाचें नुकसान
होऊन वरती कारभारास मात्र हरकत येते. ती दूर करण्याचा जो पुढे प्रयत्न सुरू
झाला, त्यांत सातारच्या राज्याची आहुति पडली. बाजीरावाच्या युद्धांत इंग्रजांनी
कशी परिस्थिति उत्पन्न झाली होती, खुद्द ग० ज० चा हुकूम सर्व प्रदेश हस्तगत
करण्याचा असतांही एल्फिन्स्टननें सातारचें राज्य मुद्दाम ठेवण्याचा सुप्रसिद्ध जाहीर-
नामा कां काढिला, वगैरे प्रकार ज्यांस अवगत आहेत, त्यांस बरील पश्चात्‌बुद्धि
बिलकूल पटणारी नाहीं. स. १८१८ च्या युद्धांत मराठ्यांची व हिंदी सत्ताधीशांची
इंग्रजांविरुद्ध जूट बनती तर ती त्यांस कशी जान्चक झाली असती, हें ध्यानांत न
राहून पुढच्या अधिकाऱ्यांची राज्यतृष्णा इतकी अमावर झाली, की नुसती हिंदी
संस्थानेंच खालसा करून त्यांची तृप्ति होईना. ब्रह्मदेश, अफगाणिस्तान, सिंध वगैरे
बाहेरचे प्रदेश सुद्धां ते हस्तगत करूं लागले. ही इंग्रजांची पुढील आक्रमणप्रवृत्ति
प्रतापसिंहास बाधक झाली.

या अब्बल इंग्रजीच्या संधिकाळांत दोन बाणेदार पुरुष निर्माण झाले, एक
हा सातारचा प्रतापसिंह व दुसरा त्याचाच समकालीम व समवयस्क बडोद्याचा सयाजी-
