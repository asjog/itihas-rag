आपला लाग मात्र चांगला साधून घेतला. शहाजादा खरोखरच बापावर
उठला होता, असाही त्या वेळीं समज होता. ( मनूची), शहाजादा
शिवाजीस अनुकूळ होता, म्हणून बादशहाचा वरील हुकूम येतांच त्यानें
प्रतापराव गुजर याजवर एकदम हल्ला न करितां त्यास आपली फौज
घेऊन औरंगाबादेहून निघून जाण्यास सांगितलें. त्याप्रनाणे प्रतापराव निघून
शिवाजीकडे आला; आणि थोडा वेळ बंद पडलेलें युद्ध पुनः सुरू झालें,
तानाजी मालुसरे व सिंहगड. ( १६७० फेब्रुवारी). - औरंग-
जेबाचा युद्ध करण्याचा इरादा दिसतांच शिवाजीने एकदम युद्धास सुरवात
केली, आणि आपल्या सर्व मंडळीस जवळ बोलावून झपाट्यानें युद्ध चाल-
विण्याचा निश्चय ठरविला. पुरंदर व सिंहगड हे दोन किल्ले मगील तहा-
पासून मोगलांकडे गेले होते, ते प्रथम घेतल्यानें शिवाजीचा खरा प्रभाव
प्रगट होण्याजोगा होता. तानाजी मालुसरा दश शिवाजीचा बाळमित्र व
परम विश्वासु होता. तो आपला भाऊ सूर्याजी व एक हजार निवडक
मावळे यांस बरोबर घेऊन सिंहगड काबीज करितों, असें हिंमतीचें भाषण
करून शिवाजीच्या परवानगीनें रायगड सोडून माघ वद्य नवमीचे काळोख्या
रात्री सिंहगडाखाली आला. किल्ल्याचा बंदोबस्त मोगलांनीं उत्तम प्रकारचा
ठेविला असून, तेथील शिबंदीवर उदेभान राठोड हा शूर रजपूत सरदार
मुख्य होता. त्याचा उल्लेख खं. १८ ले.२२ त आहे. थोड्याशा मावळ्यांनी हा
किल्ला काबीज करणें हैं काम मोठेंच मर्दुमकीचे व धाडसाचें होतें.
तानाजीनें पांचपांचशेंच्या दोन टोळ्या करून, एक स्वतःबरोबर घेऊन
तीसहित तो एका अपरिचित बिकट वाटेनें किल्ल्यावर चढं लागला, आणि
दुसरी टोळी आपला भाऊ सूर्याजी याचे हाताखाली मागें मदतीसाठीं
म्हणून ठेवून दिली. प्रथम एक हुशार मावळा घोरपडीच्या साह्यानें
कड्यावर चढला, तेथून खाली सोडलेल्या दोरानें तानाजीचे तीनर्थे
लोक मुकाट्यानें किल्ल्याचे कोटांत उतरले. त्यांची किल्ल्यावरील
रजपुतांस चाहूल लागून, ते सर्व एकदम सज्ज होऊन आले. त्या
प्रसंगी थोडा वेळ फारच निकराची तुंबळ लढाई झाली, तींत पन्नास
मावळे व पांचरों रजपूत ठार झाले. त्याच वेळेस तानाजी व उदेभान यांची
प्रत्यक्ष गांठ पडून दोघेही हातघाईवर येऊन एकमेकांच्या हातांनी ठार झाले.'
तानाजी पडलेला पाहून मावळ्यांनी पाठीमागे पाऊल घेतलें. इतक् यांत सुदैवानें

