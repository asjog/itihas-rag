मुख्य यंत्र सर्वस्वी आपल्या हातांत पाहिजे, अशी वारंवार टेंचा खाऊन बालंबाल
खात्री झाल्यावर, मगच स. १७९० त महादजीनें डी बॉयनला पुनरपि नोकरींत
घेऊन भराभर कवाइती पलटणें वाढविलीं. पुण्यास आल्यावर त्यानें आपला
बॉडीगार्ड वाढविला, आणि दौलतरावानेही पुढे त्यांत नवीन भर घातली. म्हणजे
परिस्थिति बदलत गेली, तसा हा प्रयोग वाढत नेला. मनुष्यस्वभाव ओळखण्यांत
प्रत्यक्ष शिवाजीनंतर महादजीसारखा दुसरा पुरुष मराठशाहींत निपजलाच
नाहीं. हिंदुस्थानांत शेंकडों युरोपियन आले, पण त्यांतला सर्वोत्तम डी बॉयन
तेवढाच त्यानें नेमका वेंचून आपल्या कामास घेतला.
दुर्दैवेंकरून महादजीच्या पश्चात् त्याचा अधिकार एका अनुभवशून्य व उल्लू
तरुण मुलाच्या हातांत पडला, आणि पेशवाईवरही त्याच्याच सारखा, किंबहुना
त्याच्याहूनही नालायक बाजीराव दाखल होतांच मराठशाहीचा अंत येऊन
ठेपला. अर्थात् कवाइती फौजांनी या राज्याचा नाश झाला नाहीं, तर राज्य
आवरणारा पुरुषच कोणी उरला नाहीं हें त्या नाशाचें मुख्य कारण होय.
त्यांतूनही थोडेंबहुत त्राण झालें असतें तें सर्जेराव घाडग्यानें दौलतरावाशी संबंध
जुळवून नाहींसें केलें. जुन्या अनुभवी मंडळींची वाट लावणेंः सावकार, मुत्सद्दी,
गग्रका न रयत वगैरेंस हैराण करून पैसा लबाडणेंः ह्रीं अनन्वित कृत्यें ग्रा
सजेरावाने दौलतरावाच्या जिवावर रोजरोस सर्व राज्योत चालू केलीं. जीवबाद।दा
मरून गेला. त्याचा मुलगा नारायणराव व प्रमुख सारम्वत वीर यांस सर्जेरावानें
मारून टाकिलें; आणि लखबादादाचें अनुपम वीर्य बायांच्या बंडखोरींत लयास
गेलें. 'मॅलेसन लिहितो, 'बापापासून दौलतरावास जें सामर्थ्य प्राप्त झालें त्याचा
उपयोग त्यानें राष्ट्रोपयोगी पहिल्या प्रतीच्या कामाकडे न करितां पुण्यांतील
नसत्या भानगडींत केला. त्यापेक्षां आरंभींच पुणें सोडून तो उत्तरेतील उद्योगास
जाता तर तिकडे त्यास अनेक फायद्याचीं कामें हातीं घेतां आलीं असतीं. बापानें
तयार केलेले सर्व लायक पुरुष त्यानें नाहींसे केले. लखबादादा म्हणजे केवढा
पराक्रमी पुरुष. अनेक आणीबाणीच्या प्रसंगांत डी बॉयनच्या बरोबरीनें काम
केलेला असा असतां, बायांस अटकेंतून जाऊं दिल्याच्या संशयावरून त्यास
दौलतरावानें नोकरींतून कमी केलें, तेव्हां तो पुष्कळ साथीदार जमवून उत्तरेंत
धुमाकूळ घालून बसला. आग्र्याचा किल्ला सुद्धां त्यानें हस्तगत केला. दतियाच्या