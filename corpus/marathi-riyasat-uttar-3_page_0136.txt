सूचना न मानतां जयपुरकरांशी लढाई केली, त्यामुळे त्याजवर अरिष्ट कोसळलें असें
हा सांगतो, आणि 'याच कासिदावरोबर हुंडी पाठवावी' असे शब्द लिहितो, त्यावरून
या ज्योतिषाची किंमत ठरते. ऐ. टि. ६०२२ यांत ता. ८-६-१७८१ रोजी
कांहीं प्रश्न लिहून त्यांची उत्तरें ज्योतिषाकडून नानाने मागविलेलीं दाखल आहेत,
ती सर्व पुढील परिणामांवरून फोलच ठरतात. ज्योतिषांप्रमाणेंच ठिकठिकाणचे
सिद्धांकरवीं पुढील घडमोडींचीं भविष्यें विचारून घेण्याचा नाद नानास विशेष होता.
प्रयागचे एका सिद्धानें 'दक्षिणचे राज्यांत दुसरी नवीन मोहोर होईल यास मुदत
महिने ७२॥' असें भविष्य स. १७९५ च्या फेब्रुवारींत सांगितलें. त्या संबंधाची
सविस्तर हकीकत लिहिलेली वाचण्यालायक आहे. तसेंच एका दरिद्री ज्योतिषाचें
नाना फडणीसास आलेलें एक गद्यपद्यात्मक पत्र छापलें आहे तेही जिज्ञासूंनीं पाहवें.
जुन्या वळणाचीं भिक्षुकी माणसें नानाची स्तुति ओतप्रोत करीत, परंतु खर
पराक्रमी पुरुष त्याची हेटाळणी करीत. सदाशिव दीक्षित ठकार वाजपेयी याचा
नानाशीं भिक्षुकी थाटाचाच घरोबा होता. अपशकुनांवर नानाचा भरंवसा अतोनात होता.
या व त्याच्या इतर उल्लेखांवरून नाना परंपरागत वळणाचा धर्मनिष्ट मनुष्य होता,
त्याची मनोभावना विस्तृत व प्रगतिपर नव्हती असें म्हणावे लागतें. ज्योतिष, शकुन,
जपजाप्य इत्यादिकांचा उपयोग नाना आपल्या इष्टकार्याकडे करून घेत असे. 'श्री
हरिहरात्मक ब्रह्म उभयतां देव मजवर कृपा करितात, ती वर्णितां बुद्धि चालत नाहीं;
व शास्त्र विषय धर्मशास्त्र आदिकरून कांहीं नसतां कृपासमुद्र दीन दयाळ, भक्तानुकंपी,
शरण्य या मानाचें सार्थक माझे ठायीं केलें.' असे त्याचे उद्गार आहेत. ऐ. टि.
१०३७ यांत नानानें आपले संकट-प्रसंग लिहिलेले आहेत ते स्मरणीय आहेत.
अनेकांनीं दंगे केले व अपघात झाले, पण त्या सर्वातून त्याचा बचाव झाला.
मुशीरुन्मुल्कानें त्याजवर मोरेकरी घातल्याचा उल्लेख ता. २०-७-१७९४ चा आहे.
' नाना फडणीस यांस तोंडलीं फार आवडतात, सबब सदरहू जिन्नस व कोंवळी
कोंथिबीर व गुलाबाचीं फुलें मिळवून दररोज भोयांचे डाकेबरोबर नानाकडे लष्करांत
पोंचतीं करीत जावीं,' असा एक उल्लेख नमूद आहे. ता. २०-४-१७९० रोजी
नानाची पेठ वसविण्याची सुरवात होऊन दोन वर्षात काम संपलें नानाचे सहायकांत
बहुतेक ब्राह्मणच आढळतात. तथापि माधवराव जाधवराई हा गृहस्थ त्याचे भरंव-
शाचा मॉस्टिन अप्टन वगैरे इंग्रज वकिलांकडे बोलणें करण्यास नेमलेला असून तो
विश्वासु व हुशार म्हणून प्रसिद्ध होता. तो पूर्वी चंद्रसेन जाधवाचे पदरचा असून पुढें
