या तहांतील कलमांचा गोषवारा:—
तह श्री. मा. आईसाहेब यासी रा. नाना पेशवे यांनीं करून दिल्हा.
हस्ताक्षर मोरो शिवदेव थिटे कलम मखलासी खुद्द पेशवे यां चे हातची.
१ हुजूर मामल्याचा ऐवज शाहूचे कारकीर्दीप्रमाणे देऊन
एकनिष्ठेनें सेवा करावी.
उ. मागील पैका मुदतीनें घ्यावा. साहेब खाली आल्यावर
पूर्वीप्रमाणे चालेल.
२ यमाजी शिवदेव वस्तभावसुद्धां हुजूर आणून स्वाधीन करावे.
उ. जामीन द्यावा, मुतालकी न सांगावी. कबूल असल्यास सोडून पाठवूं.
३ विष्णु विश्वनाथ व रामाजी केशव यांजपासून सेवा वाटली तर
घेऊं नाहीं तर निरोप देऊं. त्यांनीं सरकारचा हिशेब वारून द्यावा.
उ. वरकडाप्रमाणे यांजवरही कृपा करावी.
४ हुजूरचे खासगीचे महाल व गांव दुसऱ्यास दिले असतील
ते परत करावे.
उ. राजेश्रीचे सनदेशिवाय जें जाहलें असेल तें न चालावें.
५ पंतप्रतिनिधींचे गड, ठाणीं व वस्तभाव हुजूर आणून द्यावी.
उ. राजेश्रीचे सनदेशिवाय जें गेलें असेल तें सर्व नीट करून द्यावें.
६ दाभाडे व गायकवाड मुलेंबाळेंसुद्धां हुजूर आणून द्यावे.
उ. साहेबांचे सनदेप्रमाणे सर्वांनीं वर्तावें. तें न करतां कलहबुद्धी केली.
कलहांत ईश्वरें यशच दिल्हे; परंतु एक साल मात्र गेलें, पदरचे
तीस लाख खाऊन पंचवीस लाखांची रोख निशा केली. निम्मी
गुजराथ सनदेप्रमाणें दिल्यावर, सेवकाचा तिळमात्र गुंता नाहीं.
साहेबांचें येणें खाली होतांच उमाबाईस साहेबांकडे पाठवूं.