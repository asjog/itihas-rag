पुनः देशमुख जांवई व माधवराव गंगाधर दिवाण व पहिले दोघे यांस त्या
मुक्कामास पाठविलें. त्यांनीं जाऊन बहुत प्रकारें बोलिले, परंतु आला नाहीं.
माधवराव आदिकरून परत आले. नंतर दुसरे रोजीं खांसा आपण गेले. फार
समजाविलें असतां आला नाहीं. बाबा परतून आले. यावरून लौकिकांत अनेक
तर्ककुतर्क चालले. यास्तव मींच जाऊन बाबांस विचारिलें. त्यांनीं सांगितलें जे,
‘ मौलवींचें निमित्त करून रुसवा बाहेर मात्र दाखविला. आंतील वर्म आणखीच
दिसतें. आम्हीं समजावूं लागलों, तेव्हां इंद्रसेनानें जाब दिला जे, ‘मी आग्र्यास
जातों. माझीं पत्रें लखनौस पामरसाहेबांस गेलीं आहेत, त्यांच्या उत्तराची प्रतीक्षा
करितों. बहालीचें पत्र आलें तर परतून येईन.’ असें बोलला, त्यावरून बदलीचा
प्रकार दिसतो. याची बदली झाली म्हणून जातो. आम्हांस कळवून जाता तर
बादशहाचे येथून व आम्ही सन्मान करून बिदा करितों. तें न केलें आणि रुसवा
दाखवून कड झांकला, इतकें दिसतें. ’ इंद्रसेन रुसून गेल्याचें वर्तमान कलक-
करांस कळल्यावर त्यांनीं त्यास परत पाटीलबाबांकडे जाण्याचा हुकूम केला.
तेव्हां त्यानें सदाशिव मल्हारास आपणाकडे बोलाविले आणि त्याजबरोबर
इंद्रसेन ता. १८ जून स. १७८६ रोजीं डिगेच्या मुक्कामीं पाटीलबाबांच्या
छावणींत दाखल झाला. या उदाहरणावरून इंग्रजांचें पूर्वींचें कळ काढण्याचें
धोरण कसें बदललें तें दिसून येतें. स. १७८६ च्या अखेरीस इंद्रसेनाची
बदली होऊन लखनौच्या दरबारीं असलेला पामर महादजी जवळ येऊन
वकिलीवर रुजू झाला. याच सालीं पुण्यास मॅलेट येऊन राहिल्यानें इतउत्तर एका
मराठशाहींत दोन इंग्रज वकिलांनीं दोन बाजूंनीं भेदनीति सुरू केली. प्रस्तुत कॉर्न-
वॉलिसचें धोरण खालील शब्दांत व्यक्त झालें.‘लखनौहून पामर साहेब महादजीचे
भेटीस आले. त्यानें कळविलें कीं, कंपनीचा व इंग्रज पातशहाचा साफ हुकूम
आहे जे, तुम्हीं होऊन कोणाशीं बिघाड करूं नये. दुसरा गळीं पडों लागला तरच
लढाई करावी. पेशव्यांचे घराशीं आम्हांस बिलकूल बिघाड करावयाचा नाहीं.
गिलचे दिल्लीस येऊन बंदोबस्त करतील तर ती गोष्ट दक्षिण्यांस व आम्हांस ठीक
पडणार नाहीं. तुम्ही आम्ही सामील होऊन गिलच्यांचा पाडाव करूं,’ असें लिहून
आपाजीराम नानास इशारा देतो कीं, मालिट वकील पुण्यांत आहे त्याजशीं बोलणें
तें सांभाळून बोलत जावें. इंग्रज पाटीलबाबांची कुमक करीत नाहींत, तशीच ते
पातशहाची किंवा जयपुरवाल्याचीही करीत नाहींत. विना नफ्याखेरीज इंग्रज :