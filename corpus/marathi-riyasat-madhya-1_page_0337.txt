गिरिधर यांनीं करा माणिकपुर येथें असतां, द्रव्यसंचय करून फौज वाढविली.
जहांदरशहानें वर्ष सहा महिने गादीचा उपभोग घेतला नाहीं तोंच अजीमुश्शा-
नचा मुलगा फर्रुखसेयर बंगाल्यांतून बंड करून, सय्यदबंधूंची मदत घेऊन,
आग्र्यावर चालून आला, तेव्हां छबिलाराम व गिरिधर त्यास जाऊन मिळाले.
त्यांनीं त्यास, पुष्कळसा पैसा कर्जाऊ दिला व फौजेचीही मदत चांगली केली.
ता. १० जानेवारी स. १७१३ रोजीं आग्रा येथें निकराची लढाई झाली, तींत
छबिलारामानें स्वतः मोठा पराक्रम करून जिवावर उदार होऊन लढण्याची
शिकस्त केली, ह्मणूनच फर्रुखसेयर यास त्या दिवशीं जय मिळाला या काम-
गिरीबद्दल फर्रुखसेयरनें त्यास प्रथम खालसा दिवाणाचें ह्मणजे वसुलाचें काम
देऊन पुढें त्यास आग्र्याच्या सुभ्यावर नेमिलें. आग्रा येथें असतां त्यानें चूडामण
जाठास वठणीस आणिलें. नंतर कांही दिवसांनीं त्याची बदली अलाहाबादच्या
सुभ्यावर झाली. जयसिंग व छबिलाराम यांचें संगनमत असून सय्यदांचें व बाद-
शहाचें वांकडें आलें तेव्हां या दोघांची सय्यदांस मोठी धास्ती होती. शेवटीं
सय्यदांचे कारस्थाने सिद्धीस जाऊन फर्रुखसेयर पदच्युत झाला त्यामुळे छबि-
लारामाची पुष्कळ नाउमेद झाली. तरी प्रसंगास पाठ देऊन त्याने सय्यदांस
चिडविलें नाहीं. लवकरच सय्यदांनीं त्याजवर शस्त्र धरिलें. प्रथम त्यांनीं गिरिधर
बहादुर यास दिल्लीस बोलावून आणिलें. तेथें त्यास सय्यदाचा बेत समजतांच
तो पळून अलाहबादेस चुलता छबिलाराम यास जाऊन मिळाला. तेव्हां सय्य-
दांनीं त्या दोघांवर फौज रवाना केली इतक्यांत छबिलाराम अर्धांगवायु होऊन
नोव्हेंबर १७१९ त मरण पावला, आणि गिरिधर बहादुरास त्यांनीं शहर येण्या-
विषयीं पाचारण केलें; परंतु चुलत्याच्या उत्तरक्रियेची सबब सांगून तो एक वर्ष
प्रयागास राहिला, आणि त्या अवधीत त्यानें तेथील किल्ल्याचा वगैरे चांगला
बंदोबस्त केला. या वेळीं बुंदेले रजपूतही बादशहाशीं लढत असून त्यांचा राजा
भगवंतसिंग हा गिरिधर बहादुरास अलाहाबाद येथें सामील झाला सय्यदांनां
त्यांजवर मोठी फौज रवाना केली. या फौजेवर महंमदखान बंगश वगैरे सरदार
मुख्य होते. गिरिधरसारखा पराक्रमी,अनुभवी व शूर सरदार आणि अलाहाबाद-
सारखा महत्वाचा किल्ला जोपर्यंत आपल्या कब्जांत नाहींत तोपर्यंत
सय्यदांस चैन पडत नव्हतें. किल्ला कब्जांत येईना, तेव्हां सय्यदांनीं