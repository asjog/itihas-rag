गिरिधर यांनी करा माणिकपुर येथे असतां, द्रव्यसंचय करून फौज वाढविली.
जहांदरशहानें वर्ष सहा महिने गादीचा उपभोग घेतला नाहीं तोंच अजीमुश्शा-
नचा मुरुगा फर्रुख्सेयर बंगाल्यांतून बंड करून, सय्यदबंधूंची मद घेऊन,
आगऱ्यावर चालून आला, तेव्हां छबिलाराम व गिरिधर त्यास जाऊन मिळाले.
त्यांनी त्यास, पुष्कळसा पैसा कर्जाऊ दिला व फौजेचीही मदत चांगली केली.
ता. १० जानेवारी स. १७१३ रोजी आग्रा येथे निकराची लदाई झली तींत
छबिलारामानें स्वतः मोठा पराक्रम करून जिवावर उदार होऊन लढण्याची
शिकस्त केली, ह्मणूनच फर्रुख्सेयर यास त्या दिवशी जय मिळाला या काम-
गिरीबद्दल फर्सख़सेयरनें त्यास प्रथम खालसा दिवाणाचें ह्मणजे वसुलाचें काम
देऊन पुढे त्यास आगऱ्याच्या सुभ्यावर नेमिलें आग्रा येथें असतां त्यानें चूडामण
नाठास वठणीस आणिले. नंतर कांही दिवसांनी त्याची बदली अलाहाबादच्या
सुभ्यावर झाली. जयसिंग व छबिलाराम यांचें संगनमत असून सय्यदांचं व बाद-
शहाचें वांकडे आलं तेव्हां या दोघांची सय्यदांस मोठी धास्ती होती. शेवटीं
सय्यदांचा कारस्थाने सिट्रीम जाऊन फर्रुखसेयर पदच्युत झाला त्यामुळे छबि.
लारामाची पुष्कळ नाउमेद झाली. तरी प्रसंगास पाठ देऊन त्याने सय्यदांस
चिडविलें नाहीं. लवकरच सय्यदांनी त्याजवर शस्त्र धरिलें. प्रथम त्यांनीं गिरिधर
बहादुर यास दिल्लीस बोलावून आणिलें. तेथें त्यास सय्यदाचा बेत समजतांच
तो पळून अलाहबादेस चुलता छबिलाराम यास जाऊन मिळाला. तेव्हां सय्य-
दांनी त्या दोघांवर फौज रवाना केली इतक्यांत छबिलाराम अर्धांगवायु होऊन
नोव्हेंबर १७१९ त मरण पावला, आणि गिरिधर बहादुरास त्यांनी शहर येण्या-
विषयीं पाचारण केले; परंतु चुलत्याच्या उत्तरक्रियेची सबब सांगून तो एक वर्ष
प्रयागास राहिला, जाणि त्या अवधीत त्यानें तेथील किल्लयाचा वगैरे चांगला
बंदोबस्त केला. या वेळी बुंदेले रजपूतही बादशहाशी लढत असून त्यांचा राजा
भगवंतसिंग हा गिरिधर बहादुरास अलाहबाद येथे सामील झाला सय्यदांना
त्यांजवर मोठी फौज रवाना केली. या फौजेवर महंमदखान बंगश वगैरे सरदार
मुख्य होत. गिरिधरसारखा पराक्रमी, अनुभवी व शूर सरदार आणि अलाहबाद-
सारखा महत्वाचा किल्ला जोपर्यंत आपल्या कबजांत नाहींत तोपर्यत
सय्यदांस चैन पडत नव्हतें. किल्ला कबजांत येईना, तेव्हां सय्यदांनीं

