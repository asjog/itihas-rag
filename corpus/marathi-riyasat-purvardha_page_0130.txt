केलें आणि स्वतःचेन्च शहाणपणानें तें तडीस नेलें. ह्या कामी ब्राह्मणांची
सल्ला व शिकवणी शिवाजीनें प्रेमाने स्वीकारिली, आणि तिचा होईल
तितका उपयोगही केला. परंतु आरंभिलेल्या उद्योगाची सर्व जबाबदारी
शिवाजीवर होती, रामदासाचे त्यांत अंग नाहीं.
शिवाजीला जेव्हां रामदासाचा उद्योग कळून आला, तेव्हां त्याने
त्याजबद्दल आदर दाखवून त्याचा आपल्या कार्याकडे उपयोग करून
घेतला, शूर घराणीं, लढवय्ये लोक व शेतकरी वगैरे रयत ह्यांजवर शिवा -
जीनें अगोदरच छाप बसविली होती. परंतु रामदासी पंथाच्या फैलावानें
वरच्या वर्गातील शिक्षित जनसमूह शिवाजीकडे वळला. रामदासाची व
शिवाजीची भेट झाल्यानंतर शिवाजीला रामदासाचा उद्योग समजला,
आणि शक्य तितका त्याचा त्यानें उपयोग करून घेतला. त्या वेळीं धर्मश्रद्धा
विशेष प्रबळ होती, तेव्हां रामदासाचें पवित्र आचरण व त्याचा लौकिक
ओळखून शिवाजीनें त्याचा आदर केला. त्यानें रामदासाचे चरणीं राज्य
अर्पण केलें आणि कागदोपत्रीं आपणास त्याचे चरणरज म्हणवून हे
हा प्रकार केवळ औपचारिक होय. तेवढ्यावरून स्वराज्याची कर ..
रामदासानें उत्पन्न केली, अथवा शिवाजी म्हणजे केवळ रामदासाच्या
हातांतील खेळणें होतें, असें म्हणण्यांत कार्यकारणभावाचा विपर्यास आहे.
रा. राजवाडे म्हणतात, 'महीपतीनें संतांची यादी दिली आहे, त्यां-
पैकी ६५ नांवें रामदासी संतांची आहेत; आणि हे रामदासी संत सन
१६६० पासून १७०० च्या दरम्यानचे आहेत. शिवाजीच्या मरणसमर्थी
सर्व महाराष्ट्रभर रामदासाची मतें पाळणारे व कृति करणारे सुमारे १२००
रामदासी काम करीत होते. एकाच मताचा प्रसार व एकाच कृतीची
सिद्धि करणारे इतके इसम पाहिले म्हणजे रामदासानें महाराष्ट्राच्या राज-
कीय पुनरुजीवनांत केवढा उद्योग केला तें दिसून येतें.' रामदासी
मठांची व्याप्ति शिवाजीच्या राज्यव्याप्तीशीं समरूप आहे. तंजावराकडेही
रामदासी मठ पुष्कळ होते.
' तंजावर प्रांतीं रामदासी पंथाचा बराच प्रसार झाला आणि त्या
पंथाचे रामदासी वाङ्मयही तिकडे शैदोनशे वर्षेपावेतों मराठी भाषेत
बरेंच उत्पन्न झालें. काव्य, आचार, धर्म, कोश, व्याकरण, नाटकें,
पोवाडे, बखरी वगैरे अनेक विषयांवर तंजावराकडे ग्रंथ निर्माण झाले.

