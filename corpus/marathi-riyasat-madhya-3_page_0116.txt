त्या सालच्या उन्हाळयांत दत्ताजी स्वतःच्या लमासाठी श्रीगोंद्यास होता, तो पुढे चार पांच महिन्यांनी मागाहून जनकोजीस मिळाव. जनकोजी प्रथम उज्जनीस जाऊन तेथून जमवाजमव करून सुंदीवाच्यांत गेला. तेथे हरगडावर गुमानसिंग गिराशयाचा पाडाव करून, खेजीवाडा, राजगड, पाटण व बुंदीकोटा येथील खंडण्या घेऊन जयनगरच्या राज्यांत आला. माधवसिंगाकडून वीस लाख खंडणी घेऊन पुढे बरसाप्तीच्या छावणीचा विचार करणार तो उद्देपुरच्या राणाने शिवपुरी गडी काबीज करण्याकरिता जनकोजीचे साह्य मागितले. सबब 'पावसाळ्याचे दोन तीन महिने शिवपुरीपुढे जनकोजी राहिले. मारवाडांतील गुंता विशेष केला नाही. श्रम बहुत, फळादेश स्वल्प. डोंगर कोरून उंदीर काढावा. अकृत भाषण करणे हे त्या लोकांचा स्वभावधर्म परंपरागत आहे. विजेसिंगाकडून पैका घेणे बहुत. त्यांजमध्ये संशय पूर्व दोषांचा बहुत. मग काही बाट केली, त्यामुळे त्यांचा दिल खुलासा झाला; आणि पुढे आणखी कामावरी दृष्टी देऊन, त्या प्रांताच्या आग्रहास म सुतीन दिल्लीकडे येणे झाले,' (इ. सं. ऐ. टि. २०४१). पावसाळ्यांत रघुनाथराव लाहोरचे स्वारीहून परत येत असता जनकोजीने सामोरा जाऊन रस्त्यांत त्याची भेट घेतली. मल्हाररावाचे मध्यस्थीने नजीबखानाने कार्यभाग बिघडविला, सबब कसेही करून प्रथम तुझी नजीबखानाचे पारिपत्य करा, असे या भेटीत रघुनाथरावाने जनकोजीस बिनवून सांगितले. 'क्रोड रुपये शिबंदी वाढली तरी पुरवेल. एवढी जोड आम्हास द्यावी, आम्हीच पारपत्य केले असते, परंतु मल्हाररावांनी धर्मपुत्र म्हणून अगत्य धरून आपले तर्फेने अंतर्वेद प्रांत कुरुक्षेत्रापासून कुंजपुरा देखील चोवीस लक्षांची मामलत त्याचे स्वाधीन केली. माधवसिंग जयनगरकर, विजेसिंग मारवाडी वगैरे बहुत धर्मपुत्र मल्हाररावास आहेत. या धर्मपुत्रांचा फळादेशही भोगीत आले.' असे सांगून रघुनाथराव स्वदेशी आला. मागून मल्हाररावही इंदुरास येतांना जनकोजीस रजपुतान्यांत भेटला. रघुनाथरावाचे व जनकोजीचे भेटीत घडलेला विचार पुसून काढावा एवढाच मल्हाररावाचा