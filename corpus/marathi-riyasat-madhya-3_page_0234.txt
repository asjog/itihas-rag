पाहिजे कीं, त्या वेळच्या एकूण एक मंडळींत एकंदर गुणांच्या मानानें सदा-
शिवरावाइतका योग्य इसम मराठ्यांकडे दुसरा कोणी नव्हता. जनकोजी
व महादजी शिंदे त्या वेळीं लहान होते. मल्हारराव होळकर गनिमी काव्यांत
कल्पक, परंतु विभिन्न मतांच्या अनेक इसमांस हाताखालीं वागवून, संहत कार्य
घडवून आणण्यांत त्याची लायकी कधींच बाहेर आलेली नाहीं.(११)आदल्या वर्षी
जनानखान्यामुळे दत्ताजीची झालेली कुचंबणा डोळ्यांपुढे असतां, सदाशिव-
रावानें तीच चूक केली. जनानखाना शत्रूचे हातांत पडेल या भीतीनें
मराठ्यांस अब्दालीचे अंगावरून निघून जातां येईना. स्त्रियांस मारून टाकण्या-
चाही प्रश्न निघाला होता. परंतु असलें क्रूर कृत्य मराठ्यांनीं केलें नाहीं हें
बरेंच झालें म्हणावयाचें. (१२) सकाळीं पांच वाजल्यापासून दोन प्रहरचे तीन
वाजेपावेतों मराठी फौजांस सारखी मेहेनत पडून, तोंडांत पाणी सुद्धां घालण्यास
मिळाल नाहीं, म्हणून अब्दालीच्या ताज्या दमाची फौज पुढें येतांच
मराठ्यांचा धीर सुटला. स० रा० व विश्वासराव हत्तीवरून उतरून घोड्यांवर
बसून लढूं लागल्यामुळे गोंधळ उडाला, वगैरे कित्येक मुद्दे विचारार्ह आहेत,
परंतु त्यांची शहानिशा करण्यास आधार नाहीं. सदाशिवरावांत गर्व व हट्ट यांची
सांगड होती; पण त्याचें एकंदर कर्तृत्व लक्षांत घेतां, यामुळे राष्ट्राचा लाभच
झालेला आहे. बुसीचें कौशल्य पाहिल्यावर गार्दीस नोकरींत घेऊन
युद्धकलेंत नवीन क्रांति घडवून आणण्याचा त्याचा प्रयत्न पुढें पन्नास
वर्षांनीं सर्वांनींच स्वीकारिला, यावरून या बाबतींत याचें शहाणपण विशेष
वाखाणण्यासारखें असून, पानपतावरून तो बचावून आला असता तर, कवायती
फौजेच्या जोरावर मागें पुढें दक्षिणचे मराठे इंग्रजांशींही कदाचित् यशस्वी टक्कर
देऊं शकले असते, अशी आशा वाटूं लागते. सदाशिवरावाचें वय मरण-
समयीं केवल ३१ वर्षाचे होतें.
   शिंदे घराण्याची देशभक्ति व स्वार्थत्याग हे गुण या संग्रामानें उत्कृष्ट
निदर्शनास आले. किंबहुना, पाऊणशें वर्षांचा महाराष्ट्राचा इतिहास या एका
घराण्यानें बराचसा बनविला आहे असें म्हणण्यास हरकत नाहीं. पानपतानें