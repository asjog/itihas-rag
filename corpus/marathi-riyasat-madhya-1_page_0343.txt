नाही. तरी तेथेंही अमल बसविला जाईल. मालवाप्रांत आपला आहे. तेथेंही अमल न चाले ऐसें काय आहे ? सख्यत्वेंकरून अमल दिल्हा तरी उत्तमच आहे. हरकोणी सुप्रवर्तोन वर्तल त्याचें ऊर्जित होईल, नाहीं तरी विचार कळतच आहे. तुह्मी तो सर्व गोष्टींनें सुज्ञ आहां, ल्याहावें ऐसें नाहीं. तरी राजश्री नारोशंकर यांस अमल कुलबाब कुलकानू सुरळीत देणें. उजूर एकंदर न करणें. जाणिजे. छ २९ मोहरम सल्लासैन मयावअलफ. येविशीं तुम्हांस दोन तीन पत्रें पाठविलीं परंतु एकही उत्तर न आलें. तरी या पत्राचें उत्तर पाठवून देणें. जाणिजे. ( ता. १४-८-१७२९ ).

नंदलाल मंडलोई यांसी-बाजीराव बल्लाळ प्रधान. सु॥ सल्लासीन मया व आलफ रा. कुसाजी गणेश हुजूर आले. त्यांणीं कितेक अर्थ निवेदन केला, त्यावरून सविस्तर कळलें. ऐशियासीं आमची स्वारी ते प्रांतें सत्वरीच आहे. माळवियाच्या बंदोबस्ताचा अर्थ रा. लाला हरनाराण यांनीं लिहिला व जबानी सांगोन पाठविला होता. त्यास प्रांतम॥ चा बंदोबस्त जालियां रयत निरुपद्रवी राहून दुतर्फा किफायतच आहे. एतद्विषयीं येथून उज्जनच्या सुभ्यास व लाला हरनारायेण यास कितेक अर्थ लेख करून पत्रें पाठविलीं व जबानी मा।र।निल्हे सांगतील. तरी तुह्मी त्यांस विचाराच्या चार गोष्टी सांगोन मुल्काचा तह करून दुतर्फा कमावीस सुरळीत चालविणें. जरी हे गोष्टी त्याचे विचारास न ये, तरी आह्मी ते प्रांतें येतच आहों. आमची फौज तिकडे आलियावर मुलूख सप्रयुक्त राहातोसा नाहीं. खराब होईल. वरकड कितेक अर्थ मा।रनिल्हे तुह्मांस सांगतील त्याजवरून कळेल. सारांश, तुह्मी मातबर कार्यकर्तें एकनिष्ठ आहां. हरएक विचारास चुकतां असें नाहीं. तुमचें सर्व प्रकारें अगत्य आहे, तदनुरूप बलाईस होणें तें होईल. आपला खातरजमा असों देणें. आमची स्वारी रेवातीरास येतांच तुह्मी मातबर मनुष्य हुजूर पाठवून देणें; व त्यांजकडील मातबर मनुष्य ब॥ घेऊन तुह्मीच रेवातीरीं भेटीस येणें. जाणिजे छ १९ रबिलावल, ३-१०-१७२९).

सिदेश्री १०८ महाराज धर्ममूर्ति रावनंदलालजी प्रमुख्य मुख्य सरदार प्रांत माळवा सवस्थान इंदोर, जोग श्री अवंतिकासे लेखक दयाबहादुरकृत श्री प्रमाण पोंचे. विनंति है के. मालवाका राजा महाराज श्रीगिरिधर बहादुरके खानदीनमें प्राचीन राज्य चला आया. ये सन ११३२ में मालवी सालमें दखनके