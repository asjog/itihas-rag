रुपये करार करून जयपुरचे प्रतापसिंहानें शिंद्याचे पक्षांतून फोडिलें. राजानें
हमदानीची भेट घेऊन त्याचा सन्मान केला. हें वर्तमान ऐकून महादजीनें मान-
सिंगास वृंदावनाहून त्वरेनें आपलेकडे बोलावलें व खुशालीरामाचे देखरेखीखालीं
त्यास जयपुरचे गादीवर बसविण्याची तयारी केली. याच वेळीं जोधपूरकरानें
राणेखानभाईचे मार्फत बोलणें लाविलें कीं, ‘जयपुर व जोधपूर हीं दोनही राज्यें
हिंदूंचीं आहेत. आजपावेतों यवनांनीं देखील यांस बिघडविलें नाहीं. त्यास तुम्ही
हिंदु आहांत, आणि आम्ही हेंच इच्छितों कीं, हिंदूंचें राज्य व्हावें आणि आमचे
स्थळांचें संरक्षण व्हावें. तर तुम्ही आम्हांस राज्यभ्रष्ट करितां हें ठीक नाहीं.
खंडणीचा ऐवज घेऊन आमचे राज्यांतून फौज काढावी.’ ‘हीं बोलणीं बाह्यात्कारीं
बोलतात, पण रांगड्यांचा जमाव भारी जालासें जाणून पाटीलबाबा नेवाईहून
पुढें न जातां माघारा खुशालगडाकडे येऊन मुक्काम केला. खंडेराव हरि,
रायाजी पाटील, अंबाजी इंगळे वगैरेस जयपुर प्रांतीं घालून मुलुख ताराज
करण्याची सल्ला ठरविली. समागमें बायका व बुणगे असल्याने एकंदर गांठ न
घातली. ’ जोधपुरचा सेनापति भीमसिंग वीस हजार फौज समागमें घेऊन
जयपुरकरांस सामील झाला. राजे बिजेसिंग यानें पाटीलबावांस पत्र पाठविलें
होतें कीं, ‘ आम्ही जमीदार आहोंत. पूर्वीपारी तुम्ही आमचा प्रतिपाळ करीतच
आलां आहांत. आम्ही तुमचे स्थापित आहों. जयपुरकर प्रतापसिंग मूल
आहे. त्याचे गुणदोषांवर दृष्टि न देतां कृपालोभ करावा. आमची स्थापना
करीत आलां, तैसीच आतांही करावी.’ हें बोलणें केवळ कालहरण करण्याचें
जाणून बाबांनीं गांठ घालण्याचाच निश्चय केला. महादजी नानास लिहितो,
‘हमदानी सुद्धां रजपुतांचा जमाव पन्नास हजार जाला. साठ तोफा त्यांच्या होत्या.
खंडेराव हरि व अंबाजी इंगळे येऊन पोंचल्यावर सडया फौजा मुकाबल्यास
होत्या, त्यां सुद्धां गांठ घालावी हें ठरवून अधिक श्रावण शु. १४ स ( २८-७-
१७८७ ) तोफखाना सुद्धां चालून गेले. तेही गोठ सोडून पुढें आले. प्रथम दोन
प्रहरपर्यंत दुतर्फा तोफांची मारगिरी झाली, तेव्हां रांगड्यांनीं तीन टोळ्या
करून डावे बाजूस अंबाजी इंगळ्यावर उठावणी केली. इंगळ्यांनींही घोडें चाल-
वून त्यांचा गोल फोडून दोन तुकडे केले. इकडून शिवाजी विठ्ठल, धारराव शिंदे,
रायाजी पाटील व खंडेराव हरि यांसी कबरक्यांत घोडें घालावयासी सांगितलें.
त्यांनीं उठोन रजपुतांचें तोंड फिरवून पाऊण कोस मारीत गेले. राणेखानभाईचे