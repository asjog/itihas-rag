रघुनाथरावास इंग्रजांचा सहवास भरपूर घडला. पण त्याची दृष्टि केवळ पेश-
वाई परत मिळविण्यापुरतीच असल्यामुळे व पुढें तो लवकरच मरण पावला
म्हणून, इंग्रजांच्या समागमाचा राष्ट्रीय फायदा दादापासून कोणासही झाला नाहीं.
त्याच्या मुलांस तो कांहीं अंशीं होणें शक्य होतें, परंतु बाजीराव आठ वर्षांचा
असतांच त्याचा व इंग्रजांचा सहवास तुटला; आणि त्यापुढें तर त्या चें सर्वच
शिकण्याचें वय जवळ जवळ बंदिवासांत गेल्यामुळे, बाह्य जगाची ओळख
होण्याचा त्यास योगच आला नाहीं. त्याचा भाऊ चिमाजी तर बापाच्या मृत्यु-
नंतरच जन्मास आला.

सवाई माधवरावाच्या शिक्षणांत दुसरें एक मोठें वैगुण्य, शक्य असतां तें नानानें
दूर केलें नाहीं. पुण्याच्या कोणत्याही बाजूस शं पन्नास कोसां पलीकडे सवाई माध-
वरावाचा प्रवास झाला नाहीं. नासिक, वाई, सातारा व पुढें खर्डा एवढाच टापू
माधवरावानें स्वतः पाहिला. सिंहस्थाच्या कारणानें त्रिंबकास, कन्यागतास वाईस, व
आजीबाईस भेटण्यास गंगापुरास तो गेला. नानासाहेब, भाऊसाहेब, विश्वासराव,
माधवराव वगैरे मुलें दहाबारा वर्षांपासन स्वारींत जाण्याचा प्रघात पूर्वी होता.
इतर सरदारांचीं व मोठयांचीं मुलें प्रत्यक्ष शिवाजीपासून लहानपणांतच नाना
प्रकारच्या राज्याच्या व युद्धाच्या उलाढाली करूं लागलीं. मराठ्यांचें राज्य जर
कशावर चाललें असेल तर तें या प्रकारच्या मुळावर चाललें. हा अंग-
वळणी पडलेला श्रेयस्कर प्रघात नानानें सवाई माधवरावाच्या व्यवस्थेंत चालविला
नाहीं, हें फार वाईट झालें. तो अल्पायुषी झाला हा भाग निराळा, परंतु राज्य
करण्याची लायकी अशा प्रत्यक्ष व्यवहारांत उत्पन्न होते ही गोष्ट नाना अगदीं
विसरला. स्वाऱ्याही कांहीं थोडक्या झाल्या नाहींत. स. १७८५-८६ व
स. १७९१-९२ ची टिपूवरील स्वारी व महादजीची हिंदुस्थानांतली स्वारी अशा
स्वाऱ्या व शिवाय राज्यांतल्या धामधुमीचे शेंकडों प्रसंग घडले. अलीबहादरा-
बरोबर खुद्द पेशव्यासच जर नानानें महादजीकडे पाठवून त्याच्या अंगीं धनीपणा
उत्पन्न करण्याची तजबीज केली असती, तर पुढील राजकारणावर पेशव्यांची छाप
कायम राहती आणि महादजीचाही संशय फिटून त्याचा विरोध शमला असता.
येऊन जाऊन जो काय युद्धप्रसंग या तरुण पेशव्यानें पाहिला तो खर्ड्याचा. पण
खर्ड्याच्या लढाईचें माहात्म्य युद्धकलेच्या दृष्टीनें अत्यंत अल्प आहे. त्यांत लढणें
असें विशेष झालेंच नाहीं. वाघाच्या शिकारीच्या तयारीने मराठी फौजा बाहेर