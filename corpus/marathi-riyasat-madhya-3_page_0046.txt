प्रेम होतें. स. १७५५ त बदनसिंग मरण पावून सुरजमल गादीवर बसला.
वीस वर्षे पावेतों हिंदुस्थानांतील घडामोडी व कारस्थानें सुरजमल्लास चांगलीं
ठाऊक होतीं. जयपुरच्या ईश्वरसिंगास सुरजमल्लाचें साह्य होतें, आणि शिंदे-
होळकरांनीं स. १७४९ त जयपुरवर चाल करून माधवसिंगास गादीवर
बसविलें, तेव्हां अप्रत्यक्ष रीतीनें मराठ्यांस जाटांशीं लढण्याचा प्रसंग आला.
मराठे चौथाई वसूल करूं लागले, त्यामुळेही जाटांस वैषम्य वाटूं लागलें.
रोहिल्यांशीं लढण्यांत सुरजमल्लाची मदत सफदरजंगास होती. पुढें बादशहा
व सफदरजंग यांचें दिल्लींत स. १७५३ च्या मे पासून जें निकराचें युद्ध सहा
महिनेपावेतों चाललें, त्यांत वजीरानें आपल्या मदतीस सुरजमल जाटास
आणिलें. जाटानें दिल्लीस वेढा घालून कांहीं काळ पावेतों बादशहास त्राहि
त्राहि करून सोडिलें. अंताजीपंतही वजिरास मिळण्याचे बेतांत होता. परंतु
त्यास हिंगण्यांनीं कसेंबसें थोबवून धरिलें. सहा महिने झगडून कांहीं लभ्यांश
नाहीं असें पाहून वजीर लखनौस आपल्या सुभ्यावर निघून गेला. इतउत्तर
दिल्लीच्या भानगडींत लक्ष न देतां तो वस्तुतः लखनौस स्वतंत्र राज्य समजून
वागूं लागला. इकडे सुरजमल जाटही भरतपुरास परत आला, तेव्हां जाटाची
प्रथम खोड मोडणें हें बादशहाचें व मीरशहाबुद्दीनचें निकडीचें काम होऊन,
त्यासाठीं पूर्वीच्या कराराप्रमाणें मदतीस फौज पाठविण्याविषयीं बादशहाचीं
लिहिणीं पेशव्यास सारखीं येत होतीं. तेव्हां रघुनाथराव व सरदार मोठ्या
फौजांसह विजयादशमीस निघून प्रथम जाटांवर चालून आले. त्यांच्या
मदतीस दिल्लीहून बादशहानें आपला तोफखाना वगैरे पाठविला. मराठ्यांच्या
फौजा केव्हांही स्वारींत आल्या ह्मणजे खंडण्या वसूल करीत येत. डिसेंबरांत
रघुनाथराव माळव्यांत उतरला. ‘माधवसिंग जयनगरास आले. सरकारचीं फौजे
जयनगरासमीप आठ दहा कोशांचे अंतरानें आहे.’ [ ५-१-१७५४, १.२० ].
प्रथम रघुनाथराव, खंडेराव होळकर व दत्ताजी शिंदे यांसह अजमीर प्रांतांत
गेला. तेथें रजपुतान्यांतील खंडणी वसूल करून ते सर्व कुंभेरीस जानेवारी
१७५४ त आले. जाट खंडणी भरपूर देईना, कुंभेरीच्या किल्ल्यांत राहून लहूं