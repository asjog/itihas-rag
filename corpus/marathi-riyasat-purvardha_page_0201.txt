पुरुषाची राष्ट्रीय कामगिरी अद्यापि लोकांपुढें चांगलीशीं; आली नाहीं;
आणि कदाचित् येणारही नाहीं. दादाजी कोंडदेव हा मलठणचा कुळ-
कर्णी, कोंडाण्याचा सुभेदार होता. त्याची योग्यता ओळखूनच शहाजीनें
त्याजकडे मुलाचें संगोपन व जहागिरीची व्यवस्था हीं कामें सोंपविलीं. तो
अत्यंत इमानी व करारी होता. शिवाजीचें शिक्षण त्याचे देखरेखीखालीं
झालें, हें तर सुप्रसिद्धच आहे. मावळांच्या देशस्थितीची, तेथील
रहिवाशांची व वसुलाच्या पद्धतीची त्यास चांगली माहिती होती.
महजरांशिवाय इतर कागदपत्रांतूनही त्याच्या नांवाचा उल्लेख क्वचित्
कोठें दृष्टीस पडतो. ‘ दादाजीनें व्यवस्था केली असेल तीच चालू
ठेवावी, तींत फेरफार करूं नये ’ असे उल्लेख आढळून येतात.
( खं. १८-१८, १९, २०, २५, व भा. इ. अ. १८३५-४ इ० ).
पूर्वीचीं मुसलमान रियासतींतलीं इनामें व वतनें दादाजीनें नवीन सनदा
देऊन पुढें चालविलीं ( खं. १७-२० ) राज्य स्थायिक करण्याचें
हें एक साधन होय. देशमुखांना ताब्यांत आणण्यांत त्यानें कित्येक
प्रसंगीं लढाया मारल्याचेही उल्लेख आहेत. तो स्वतः आपली
सही ‘ दादो कोंडदेव ’ अशी करी, आणि लोक त्यास कागदोपत्रीं
‘ दादाजी कोंडदेव ’ अशा नांवानें व मोठ्या गौरवानें लिहीत. सर्व
कागदपत्रांतून दादाजीचा उल्लेख मोठ्या गौरवानें केलेला आढळतो.
मावळांतील देशमुखांचे तंटे तोडल्यावरं त्या सर्वांचा त्यानें एक संघ
निर्माण केला. कित्येकांना त्यानें युक्तीनें शिवाजीकडे वळवून व बांदल-
देशमुखासारख्या कित्येकांस लढाईनें नरम करून मावळ प्रांत काबीज केला.
शिवाजी बारा वर्षांचा झाला, तेव्हांपासून सोळा सतरा वर्षांचा होईपर्यंत
हीं कामें दादाजीनें शिवाजीकडून करविलीं. सारांश, शिवाजीच्या राज्याचा
आरंभीचा पाया म्हणजे शहाजीची पुणेसुप्याची जहागीर तिची व्यवस्था
लावण्याचें काम दादाजीनें केलें आहे.

शिवाजीच्या शिक्षणाची देखरेख दादाजी कोंडदेवाकडे होती.
हा अत्यंत सचोटीचा, प्रामाणिक, धार्मिक, व लोककल्याणेच्छु पुरुष
शहाजीला लाभला हें त्याचें मोठें भाग्य होय. तत्कालानुरूप मर्दुमकीचें
शिक्षण, जमीन महसूल व हिशेब; लष्कर जमवून स्वतःचा व देशाचा
बचाव करण्याची आणि लोकांना संतुष्ट ठेवण्याची युक्ति, ह्या गोष्टी दादा-