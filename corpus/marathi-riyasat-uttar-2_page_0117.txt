तरवारीनें मारून टाकिलें; आणि इस्माइल बेग मोडला म्हणून खिलत पाठविला,
त्या वेळीं महादजी व तुकोजी होळकर दोघे एकत्र मथुरेस होते. तुकोजीस
महादजीनें विचारिलें, पातशाही खिलत आला आहे हा कोणीं कसा घ्याव-
याचा ! त्यांनी उत्तर केलें, आपली मर्जी असेल तसें करावें. महादजीच्या
घरच्या मुत्सद्यांस विचारितां त्यांनी कळविलें, ऐसा खिलत पातशहांनी दोघांस
व्यावा. त्याजवरून तूर्त जामदारखान्यांत ठेविला आहे.' हाच खिलत पुढे
महादजीनें पुण्यास आणिला.

सारांश, या पदांचा पत्रव्यवहार इतका विस्तृत आहे कीं, वरील त्रोटक
उताऱ्यांपलीकडे या प्रकरणास जास्त महत्त्व देतां येत नाहीं. तथ्यांश पाहतां
सर्वच शब्दच्छल. क्लाइव्हनें बंगालची दिवाणी मिळविली, ती कंपनीलाच
मिळाली. महादजीनें उद्योग केला तो समस्त मराठी राज्यालाच भूषणावह होता.
कागदावर पदांपुढे कोणाचें नांव बादशहानें घातलें यांत मातबरी नाहीं. नाना-
महादजींचीं मनें परस्पर शुद्ध नव्हतीं म्हणून हें प्रकरण इतके वाढलें; आणि
मानाच्या दृष्टीनें पाहणारा सदाशिव दिनकर हा वाद वाढण्यास बराच कारण
झाला. उभय पक्षांनीं तत्त्वावर नजर देऊन समजुतीनें घेतलें असतें तर प्रकरण
वाढलें नसतें. शेवटीं महादजी स्वतः स. १७९२ त पुण्यास आला, तेव्हां त्यानें
हे सर्व खिलत व मरातब पुण्यास आणिले. त्या ठिकाणींही ते स्वीकारण्यासंबंधानें
नानाकडून पुष्कळ आक्षेप उत्पन्न झाला. तरी शेवटीं छत्रपतीच्या मध्यस्थीनें व
मुख्यतः महादजीच्या लष्करी सामर्थ्यांनें हे मरातब स्वीकारणें पेशव्यास भाग
पडलें. ता. २२-६-१७९२ रोजी पुण्यांत मोठ्या समारंभानें पेशव्यानें त्यांचा
स्वीकार केला. ती हकीकत पुढे येईल. प्रस्तुतच्या वादांत महादजीची हात-
चलाखी पाहून त्याजवद्दलचा आदर हलका होतो.

५. महादजाची सर्व बाजूंनी ओढ (स. १७८५-८६). - आतां पातशहाची
हालत सांगितली पाहिजे. 'नारायणदास व अनूपगीर गोसावी यांचा महादजीस
अत्यंत उपयोग होना. परंतु त्याच कारणास्तव यांजवर बादशहाची मर्जी फार
कडवी. बहुत वेळ बाबांस सांगितलें जे, या दोघांचा विश्वास न धरणें. कामांत न
घालणें. त्याचें उत्तर बावा करितात, यांस कामांतून काढितों. डेऱ्यास आल्यावर