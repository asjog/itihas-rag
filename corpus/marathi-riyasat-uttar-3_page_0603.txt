असें वाटतें. इंग्लंड, फ्रान्स इत्यादि देशांतील राज्यघटना राज्योत्कर्षास पोषक झाली,
तरी! घटना मराठ्यांनीं बनविली नाहीं म्हणून त्यांचा नाश झाला असा यांचा
अभिप्राय आहे. परंतु युरोपांत सुद्धां कोणी तरी जबरदस्त व्यक्तिच अडीअडचणींत
प्रसंग निभावून नेते असें पाश्चात्य इतिहास सांगतो. जर्मनीचीं राज्यसूत्रे एकट्या कैसरने
हालविली. महायुद्धाचे प्रसंगीं इंग्लंडचा लॉइड जार्ज व फान्सचा क्लमांसो यांनीं घटना
बाजूस ठेवून एक हातीं सर्व सत्ता घेतली तेव्हांच त्यांस युद्धांत जय मिळाला. सारांश
व्यक्तीचें माहात्म्य अद्यापि संपलेलें नाहीं. परवांच इंग्लडांत पौंडाची पत बुडाली तेव्हां
प्रधान मॅक्डोनल्ड यानें नवीनच डाव कसा सुरू केला हेही आपण पाहतों. व्यवस्थित
घटनेचा थोडा बहुत परिणाम चालू राजकारणांत होतो, परंतु संकटकाळी कोणतीही
घटना पुरी पडत नाहीं असा अद्यापपर्यंतचा तरी अनुभव आहे. मात्र योग्य व्यक्ति
पुढें येण्यास घटनेचा उपयोग कांहीं अंशी होतो. या दृष्टीनें जिज्ञासूंनीं मराठी राज्याचे
अवलोकन करावें.
सवाई माधवरावाचे अखेरी पर्यंत मराठी राज्याची इभ्रत व चलती कायम होती
असें धरून मी चालतों. तदुत्तर राज्यसत्ता व लष्करी सामर्थ बाजीराव व दौलतराव
या दोघां तरुणांचे हातीं आलें. दोघेही अननुभवी, स्वार्थी व अत्यंत नालायक होते.
प्रथम त्यांचे हातीं कारभार आला तो केवळ यदृच्छेनें आला. बाजीरावास पेशवाई पद
मिळण्यांत किती घोळ पडला तें आपणास ठाऊकच आहे. महादजीनें दौलतरावास
दत्तक घेतलें त्यापूर्वी त्याची लायकी त्यानें कांहीं सुद्धां पाहिली नव्हती. चार दोन
वर्षातच हे दोघे उल्लू व चैनी गडी राज्य घालविणार असा अंदाज लोकांस स्पष्ट
दिसू लागला. तेव्हां पासून त्यांस अधिकारावरून काढून नवीन व्यवस्था करण्याचे
प्रयत्न कांहीं थोडेथोडके झाले नाहींत. इंग्रजांविरुद्ध सर्व मराठे सरदारांची व
इतर हिंदी सत्ताधीशांची जूट बनविण्याचे प्रयत्न सारखे चालू होते. घरभेदेपणाचा
फायदा घेऊन व सदैव जागृत राहून इंग्रजांनी हे प्रयत्न निष्फल केले. बाजीराव व
दौलतराव केवळ जन्माच्या हक्कानें गादीवर आले, परंतु त्यांचे उलट बाजूस जे इंग्रज
सामना करण्यास आले, ते त्यांच्या सिद्ध झालेल्या कर्तबगारीवरून नेमलेले होते.
हे दोघे कितीही नालायक असले तरी निजाम, अयोध्येचे वजीर, अर्काटचे नबाब
किंवा म्हैसूरचा राजा कृष्णराज वोडियार या हिंदी सत्ताधीशांचे मानानें बाजीराव व
दौलतराव भिन्न नव्हते. सारांश, सर्वांस धाकांत ठेवून सर्वाकडून योग्य कामगिरी
घेणारा चालक राष्ट्रास मिळाला नाहीं, हैं राज्यनाशाचें आद्य कारण आहे. पेगॅन
