शिकारपुरास दाखल होऊन लढाई केली. सायंकाळपावेतों सर्वांनीं चांगली मेहनत
केली; वेढा उठवून रेजाअलीवर चाळ केली. २७ मोहोरमों रेजा अली कूच
करून बारा कोस शिवमोध्यास गेले.' मोहीम पुढे तह होईपर्यंत चालूच होती.
स. १७९२ च्या जानेवारींत बिदनर सुभ्यांतलीं ठाणीं व वाटेंतल्ला अनंतपुरचा
किल्ला घेऊन भाऊनें बिदनूरवर चाल केली. परंतु किल्लेकऱ्यांनी हिंमत धरून किल्ला
लढविण्यावी तयारी केल्यामुळे तें स्थळ लगेच हातीं आलें नाहीं. इकडे कॉर्न-
वालिस यास भाऊचें भलतीकडेच दूर जाणें बिलकूल आवडलें नाहीं. त्याने पुण्यास
तक्रार केल्यावरून, नानानें भाऊस निक्षून हुकूम पाठविला कीं, बिदनूरचें कामनसेंच
सोडून तुम्ही विलंब न करितां इंग्रजांस जाऊन मिळावे. त्यावरून फेब्रुवारीच्या
आरंभीं भाऊ बिदनुराहून शिमोध्यास व तेथून श्रीरंगपट्टणास झपाट्यानें मजला
कारीत आला, तो पट्टणास दाखल झाला, त्याच दिवशीं तहाची कायमी झाली.
मिळून परशुरामभाऊची युद्धकला पाहण्याची संधीच कॉर्नवालिसला आली नाहीं.
पावसाळा संपतांच इंग्रजांनी बंगलोराहून लगेच टिपवर मोहीम सुरू केली.
कार्नवॉलिसनें हरिपंतास व परशुरामभाऊस आपल्याकडे बोलाविलें आणि स्वतः
बाहेर पडून ऑक्टोबरांत त्यानें मागडीगड, नंदीगड, कपालदुर्ग वगैरे टाणीं
हस्तगत करून श्रीरंगपट्टणकडे चाल केली.
४. टिपूची त्रेधा, श्रीरंगपट्टणचा तह व निष्कर्ष, (२७-२-१७९२).-
अद्यापपावेतों टिपूनें पांच चारशें मैलांच्या रणक्षेत्रांत त्रिजेसारखा फिरता र'हून
तिघां सत्ताधीशांच्या फौजांस फारच हिंमतीनें टक्कर दिली. या युद्धाचे
सर्व उपलब्ध कागद जेत्यांच्या बाजूचे आहेत. खुद्द टिपूच्या हालचाली,
योजना, किंवा ठिकठिकाणच्या आपल्या सरदारांस त्यानं दिलेले हुकूम वगैरे
त्याच्या तर्फेची माहिती आतां कधींच उपलब्ध होणे शक्य नाहीं. ती माहिती
आली तर दोन वर्षाच्या कालावधीत त्यानें केलेला रणसंग्राम युद्धेतिहासांत
चिरस्मणीय होण्याच्या लायकीचा आहे. नेहमोंचे शत्रू वेगळे व इंग्रज वेगळे अशी
त्याची उत्तरोत्तर खात्री झाली. कॉर्नवालिसची तडफ व चिकाटी पाहून टिपू
विस्मित झाला; आणि आरंभी केवळ हुलकावण्या दाखविण्याकरितां जीं तहाचीं
बोलणीं निरनिराळ्या दरबारांशीं त्याने चालविलीं होतीं, तीं पुढें सोडून देऊन,
आतां हे इंग्रज आपला समूळ नाश करणार अशा भावनेनें तो तहाची याचना
केवळ अजीजीनें करूं लागला. कपट व विश्वासघात हे दोष त्याच्या अंगीं नमते
तर मोठ्या अद्वितीय योद्धयांत त्याची गणना झाली असती. कॉर्नवालिसनें

