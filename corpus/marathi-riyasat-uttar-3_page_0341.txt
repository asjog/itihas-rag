ग्वालेरची भानगड मात्र एवढ्यानेंच मिटली नाहीं. किल्ला हातचा गेला हा हृद्रोग
दौलतरावाचे जिव्हाळीं लागला; आणि त्या बाबतींत इंग्रजांचे कपटनीतीचे पुरेपूर माप
त्यानें त्यांचे पदरीं घातलें. प्रत्यक्ष से० वस्लीनेंही लिहून कळविलें, की 'हिंदुस्थानचे
इंग्रजांचें सगळे राज्य गेलें तरी मला पत्करेल, पण वचनभंगाचा डाग इंग्रजांचे नांवास
लागलेला मला कधीं खपणार नाहीं.' त्यावरून स. १८०५त ग्वालेरचा किल्ला
सिंद्यास परत मिळाला.

८ भरतपुरचें प्रचंड युद्ध व जाठाशीं तह (ता. ११०४०१८०५). -
यशवंतरावानें भाऊ भास्कर यास भरतपुरच्या जाठास सामील करून घेण्यासाठीं पाठ-
विलें होतें. त्यानें येऊन जाठाचें म्हणणें कळविलें तें असेंः-' इंग्रज सरकाराचे व
आमचें भांडण नाहीं. आमच्याशीं ते नरमाईंचें वर्तन ठेवितात. पूर्वीचा आमचा मुलूख
कायम करून आणखी नवीन मुलूख त्यांनीं आम्हांस पुष्कळ दिला आहे. तेव्हां
त्यांच्याशीं विरोध करणें योग्य होणार नाहीं.' हे उत्तर ऐकून पुनः यशवंतरावानें भाऊ
भास्करास जाठाकडे पाठविलें, आणि विनंति केली की आम्हांस नुसती सुरक्षित
राहण्यासाठीं जागा द्यावी. अशा प्रकारें स्नेह जुळला.

जाठ रणजितसिंग स्वभावानें हिम्मतदार, थोर मनाचा व भिडस्त होता.
त्याला यशवंतरावाची विनंति अमान्य करवेना, डीग व भरतपुरच्या बाहेर यशवंतरानाचे
फौजेस राहण्यास त्याने जागा ठरवून दिली. त्याचप्रमाणे इतर रजवाड्यांकडूनही
मदतीचीं आश्वासने यशवंतरावाकडे आली. गेल्या वर्षी प्रथम जेव्हां होळकर दिल्लीकडे
गेला, तेव्हांच त्यानें वर सांगितल्याप्रमाणें जाठाकडे बोलणें करून आपलीं कवाइती
पलटणें व तोफखाना डीग जवळ खंडी म्हणून जागा आहे तेथे ठेवून दिली. पुढें से०
लैक जेव्हां यशवंतरावाचे पाठलागास दिल्लीकडे निघाला, तेव्हां या फौजेनें मागून
आपल्यावर चढाई करूं नये म्हणून त्याजला धाकांत ठेवण्यास मेजर जनरल फ्रेजर
यास एक तुकडी देऊन त्यानें रवाना केले. ता. ५०११०१८०४ रोजी फेजर दिल्लीहून
मिघाला तो गोवर्धन येथें मुक्काम करून राहिला. तेथून त्यानें ता. १३ रोजी डीगजवळ
होळकराची फौज होती तिजवर चाल केली. त्या वेळीं उभयतांमध्यें थोडाच वेळ तुंबळ
रणकंदन झालें. त्यांत खुद्द फ्रेजर यास जखमा लागून त्या योगे तो थोड्याच दिवसांनी
मरण पावला. पुढे फेजरचें काम मॉन्सननें शेवटलें; आणि तोफांच्या मारानें होळकराची
फौज दीग जवळून हुसकून दिली. हा प्रकार झाल्यावर थोड्याच दिवसांनी स्वतः
होळकर अंतर्वेदर्दीतून डौगचे आश्रयास आला, तेथे जाठामै त्याचें साहित्य केलें

