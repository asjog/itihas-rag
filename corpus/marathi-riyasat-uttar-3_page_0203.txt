उभयतांच्या फौजा कायम असून समेटास नरमाई लागते ती अजून कोणाच्याच
अंगीं उत्पन्न झाली नव्हती. बाजीरावानेंही पुण्याहून आपल्या सत्तेच्या हुक्रमाची बजावणी
करून पाहिली, ती अशी की, सिंदे होळकरांनी एकदम असतील तेथें युद्ध थांबवावें,
आपसांत विरुद्ध वागून महाला निहाय उपद्रव करतात तो करूं नये. उभयतांच्या
समजुतीचा तह सरकारांतून ठरून आज्ञा होय तोंपर्यंत सिंद्यांनी आपले
सरदारांसह आशेरी बऱ्हाणपुरचे मैदानांत राहवें, व होळकरांनी आपले
सरदार मुद्धां तापी उत्तर तीरीं थाळनेरास राहवें. दरम्यान लढाई करूं नये.' असे
हुकूम बाजीरावानें स. १८०२ च्या आरंभी उभयतांकडे पाठविले. पण ते मान्य
होण्याइतकी तपश्चर्या बाजीरावाची उरली नव्हती. अर्थात् त्याच्या हुकमास कोणींच
भीक घातली नाहीं. अशाच मतलबाचे बाजीरावाचे एक पत्र दौलतराव सिंद्यास गेलें
तें असें. 'यशवन्तराव होळकर व सर्जेराव घाटगे यांची लढाई होऊन इंदूर शहर
तुम्हीं व उज्जन होळकरांनी लुटलें हैं नीट नाहीं. सर्जेरावांनी सौ. आनंदीबाई होळकर
यांचा खासगी तालुका लुटला. तरी सर्जेरावास निक्षून ताकीद करून घेतलेला वसूल
माघारी देणें.' या हुकमाचाही उपयोग झाला नाहीं हैं सांगणें नकोच.
यशवन्तरावाचा मोठा साथीदार शामराव महाडीक या वेळी आजारी पडून मरण
पावला, त्यामुळे त्याची मोठी हानि झाली. यशवन्तराव विजेसारखा चहुंकडे चमकत
होता. राजपुतान्यांत व चंबळच्या कांठानें सिंद्याचे मुलखांत त्यानें प्रळय उडवून
दिला. फत्तेसिंग माने म्हणून एक शूर व साहसी सरदार यशवंतरावाचेच वृत्तीचा
पूर्वी अहल्याबाईजवळ असे. तो हल्ली यशवंतरावाचे नोकरीस येऊन राहिला. यशवंत-
रावानें त्यास मोठ्या गौरवानें आपल्याजवळ ठेवून घेतलें. त्याचप्रमाणें लाला भवानी-
शंकर, हरनाथसिंग, अमीरखान वगैरे सरदार यशवन्तरावाचे हुकूम बिनतक्रार
उठविणारे त्यास लाभल्यामुळे त्याची चलती होऊन सिंद्याचा जोर ढिला पडत चालला.
एका लढाईत तर सिंद्याची बहुत खराबी झाली. एक कंपू होळकराने बुडविला. त्या
बाबतीत दौलतरावानें मुकीर साहेबावर फितुरीचा आरोप केला. तो सहन न होऊन
मुकीरनें तलवारीनें आपली मान कापून घेतली (डिसेंबर १८०१). पाराशर
दादाजी नांवाचा एक हुशार गृहस्थ यशवंतरावाचा मुख्य कारभारी होता, त्याचे
विद्यमानें सिंद्याचा सरदार जिवाजी यशवंत यास यशवंतरावानें आपल्या नोकरींत घेतलें.
स. १८०२ चें साल उजाडल. यशवंतरावाच्या चढत्या कमानीनें सर्व दक्षिणोत्तर
देश हवालदील झाला. पुढे महेश्वरास काशीरावाची व्यवस्था लावून यशवन्तरावानें
