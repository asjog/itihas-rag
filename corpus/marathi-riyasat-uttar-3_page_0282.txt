दिसावें. त्यानंतर ता. १० रोजीं से. वस्लीनें किल्ल्यावर मारगिरी सुरु केली.
किल्ल्यावरील गोरे अम्मलदार आरंभींच फितूर होऊन इंग्रजांकडे गेले. बरोबर देशी
शिपाई व गोलंदाज फितवून नेले. त्यामुळे किल्ल्यावरून मारा लागू झाला नाहीं.
ता. १२ रोजीं किल्लेदार मल्हारराव कुळकर्णी श्रीगोंदेकर यानें कौल घेऊन किल्ला
इंग्रजांचे स्वाधीन केला. त्यांनीं त्यास मुंबईस पोंचविलें. खंडेराव रास्त्याचा चुलत-
भाऊ विनायकराव यास तेथील बंदोबस्तास ठेवून वस्लीनें पुढें कूच केलें. वर
निशाण बाजीरावाचें लाविलें. नगरचा किल्ला शिंद्याचा म्हणजे पर्यायानें बाजीरावाचाच.
तो जिंकून घेण्यास बाजीरावानें वस्लीस परवानगी द्यावी हें विचित्र होय. अशा
रीतीनें ही प्राचीन निजामशाहीची सुप्रसिद्ध नाक्याची जागा बाजीरावानें इंग्रजांस
देऊन टाकिली.

लगेच वस्लीनें सभोवारचा प्रदेश हस्तगत करून तेथील वसुलाची व्यवस्था
लाविली. त्यासाठीं त्यानें एक इंग्रज कलेक्टर नेमिला. नगराहून पुढें चाल करून
वस्लीनें २१ ऑगस्ट रोजीं गोदावरी ओलांडली. त्या वेळीं स्टीव्हन्सनचा मुक्काम
जाफराबाद येथें होता. ता. २९ रोजीं तो औरंगाबादेस पोंचला. त्यापूर्वी शिंद्यांची
कांहीं फौज स्टीव्हन्सनला चुकवून २४ ऑगस्ट रोजीं जालना येथें उतरली. तेथून
हैदराबादेकडे जाण्याचा त्यांचा रोख वस्लीस दिसल्यावरून तो परत गोदावरीवर
आला. खुद्द रघुजीला युद्धाची बिलकूल हौस नव्हती. नुसत्या दबाबानें किंवा सक्त
जबाबानें आपण कॉलिन्सला गप्प बसवूं अशी त्याची अटकळ होती ती फसली.
तेव्हांपासून तो गोंधळून गेला. एकदां बाजू अंगावर आल्यावर मग कसूर न करतां
या दोघांनीं जरी नेटानें युद्ध चालविलें असतें तरी सुद्धां वस्लीचा निभाव लागला
नसता. वस्लीपेक्षां शिंदे होळकरांनाच परिस्थिति जास्त अनुकूल होती. वस्लीच्या
हालचालींची योग्य बातमी ठेवून मोक्यावर येतांच त्यास अडचणींत गाठून प्रहार
करण्याचा एकही प्रसंग मराठ्यांनीं साधला नाहीं. उलट वस्लीनें मात्र यांची पूर्ण
माहिती काढून अडचणीच्या व असावध स्थितींत त्यांस गाठून आपला हेतु साधला,
असेंच दरएक संग्रामांत दिसून येईल.

से. वस्ली ही मोहीम शक्य तितकी बाजीरावाची आज्ञा घेऊन चालवीत होता.
दाखवावयाचा हेतु असा, कीं आपण बाजीरावाचे हुकूम उठवीत आहों. ‘ सरकारांतून
वस्लीस आज्ञा झाली त्यावरून नगरचा किल्ला त्यानें चौ रोजांत घेऊन सरकारचें
निशाण चढविलें. पुढें लोहगड, सोलापुर, मिरज वगैरे मजबूद किल्ले आहेत ते वस्लीच्या