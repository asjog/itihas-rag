भेटले. त्यांनी होळकरांचे राजकारण आणिलें, परंतु तें सोडून श्रीमंतांनीं इंग्रजांचें
राजकारण पत्करिलें.
आपणांवर होळकराची पठाणी फौज येते ही बातमी ऐकतांच बाजीरावानें
महाडाहून इंग्रजाकडे जाण्याची निकड चालविली ती कोणासच पसंत पडली
नाहीं. चीमाजीआपानें तर या गोष्टीचा साफ निषेध केला. त्यानें हह्यच धरला कीं
आम्हीं एक तर इंग्रजांच्या नाहीं तर अमृतरावाच्या कैदेत पडावें असा समय प्राप्त
झाला आहे. त्यास अमृतरावाची कैद काय वाईट? इंग्रजांच्या कैदेनें स्वातंत्र्य व
अब्रू दोनही जातील. उलट पक्षीं अमृतराव व होळकर आपलेच आहेत. त्यांचे कैदेंत
गेल्यानें स्वातंत्र्य जाईल पण अब्रू तरी बचावेल. हा सल्ला बाजीरावास बहुतेक पसंत
पडला होता. पण त्याची स्थिति या वेळीं सर्वथा भुतानें पछाडल्यासारखी झाली होती.
' शहामतखान पठाण जवळ आल्याचे कळतांच धीर सुट्टन श्रीमंत सुवर्णदुर्गास गेले.
तेथेही पठाण निकड करून येतात असें कळतांच बायकामुलें सुवर्णदुर्गावर ठेवून दोघे
बंधु जहाजांत बसून रेवदंड्यास गेले, आणि तेथून पुढें कांहीं दिवसांनी वसईस पोंचले.
उभयतां श्रीमंत रेवदंड्याहून मुंबईस जाऊन तेथे मेजवानी घेऊन वसईस आले.
तेथें क० क्लोजनें त्यांची गांठ घेतली, आणि मार्गशीर्ष वद्य ९ शके १७२४ ता.
१८०१२०१८०२ च्या सुमुहूतीवर बाजीरावानें तहाची वाटाघाट सुरू केली, ती
१०-१२ दिवस क्लोजचे मार्फत गव्हर्नराशीं चालली; आणि इंग्रजांची फौज मदतीस
घेण्याचा वसईचा तह त्या सालच्या शेवटल्या दिवशीं बाजीरावानं पुरा करून दिला.'
यशवन्तराव होळकरास दारूचा नाद जडलेला असून निशेंत असला म्हणजे तो
आपले गुप्त बेत वाटेल त्यास सांगत सुटतो असें इंग्रजांनीं लिहून ठेविलें आहे. या
वेळीं जंजिऱ्यास सीदी जमरूड अधिकारी होता, तो यशवन्तरावाचे बाजूनें वागून
महाडाहून बाजीरावास पकडून आणण्याच्या बेतांत होता. बाजीरावाचा दुसरा एक
वकील रघुनाथराव नांवाचा कर्नल क्लोजजवळ राहत असे, त्यास इंग्रजी चांगलें येत
असून तहाच्या वाटाघाटींत बाजीरावानें त्याचा चांगला उपयोग करून घेतला.
बाजीराव पुण्यास परत न येईल तर निदान त्यानें आपली हद्द सोडून इंग्रजांचे
हद्दींत जाणें होळकर व अमृतराव यांस इष्ट वाटत होतें. कारण जोंपर्यंत जरीपटका
घेऊन तो आपल्या हद्दींत फिरत होता तोपर्यंत त्याचा पेशवाईवरील हक्क नष्ट होत
नव्हता. परहद्दींत गेल्याबरोबर पेशवाईस धनी नाहीं असें मानून दुसरा मालक
करण्यास अमृतराव व होळकर मोकळे होते. ही गोष्ट बाजीरावही जाणून होता,
