तदनुसार ज्या मुकुखमिऱ्या सुरू झाल्या, त्या पानपतापावेतों चालूच होत्या.
आा मुलूखगिरींत गुजराथ व उत्तर हिंदुस्थान यांचा पृथक् विभाग न
करतां ती सर्व कामगिरी पेशव्यानें एका रघुनाथरावाकडे सौपिली. झाचे
परिणाम काय झाले, ते पुढें निदर्शनास येईल. तूर्त अमदाबाद काबीज
करण्याचा विचार ठरून, ता. १० डिसेंबर स. १७५२ रोजी रघुनाथराव
पुणे सोडून गुजराथेंत निघाला; आणि त्यानंतर एकाच आठवड्याने स्वतः
पेशवा कर्नाटकाकडे वळला. (खं. २ पृ. १२८) 'आम्ही बालाघाट
उतरून फरदापुरचे घाटानें अमदाबादेस जाणार, त्यासाठीं लाख दोन लाख
ऐवज तयार करून भेटीस यावें,' असे १७ डिसेंबरच्या पत्रांत रघुनाथराव,
दीक्षितास लिहितो. [ ख. ३-४१५] मंगळवार ता. १३ फेब्रुवारीस
रघुनाथराव, दमाजी वगैरे फौजा घेऊन अमदाबादेस पोंचले, जवानमर्दखान
बाबी' हा मोगलांचा अधिकारी अमदाबादेस होता, मराठे आले
तेव्हां तो बाहेर पालनपुराकडे होता, तो त्वरेने परत आला, तेव्हां मराठे
मोगलांचे युद्ध चालू झालें. उभयपक्षांनी कसून काम केले, विठ्ठल शिवदेव
विंचूरकर व नारोशंकर हे दोघे रघुनाथरावाच्या हाताखाली असून
अमदाबाद काबीज करण्यांत जिवापाड मेहनत करीत होते. नारोशंकराचे
हाताखाली आरब पलटण होती, तिर्ने चांगलाच पराक्रम केला. ता. २४
फेब्रुवारीपासून १६ मार्चपर्यंत निकराचा सामना सुरू होता. मराठ्याकडील
धनाजी थोरात व शहाजी चौधरी ठार झाले. पुढे आपला निभाव लागत
नाहीं, असे पाहून जवानमर्दखानानें तहाचे बोलणे लाविले. पट्टण,
वडनगर, राधनपुर, विजापुर आणि साबरमती व बुनास नद्यांचे मधीक
कांहीं प्रदेश खानास जहागीर म्हणून देण्यांत आला; आणि ता. २५ एप्रिल
स. १७५३ रोजीं अमदाबादचा कबजा मराठ्यांस मिळाला. (भा. व. श.
४. २९०) वरील जहागिरीपैकी बहुतेक प्रदेश पुढे लवकरच दमाजीनें