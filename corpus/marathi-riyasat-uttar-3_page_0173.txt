लष्करांत नोकरी करून होते. अनागोंदीनजीक कृष्णातीरचे रानांतून वाघिणीचें दूध
आणून दिल्यावरून सुलतानानें त्यांस ‘ वाघ ’ हा किताब दिला. धोंडजीचे बापाचें
नांव गंगाजी. कोणी सांगतात पिराजी. धोंडजी हा प्रथम कांहीं वर्षे पटवर्धनांच्या
व करवीरकर महाराजांच्या फौजेंत चाकरीस होता. पुढें तो लक्ष्मेश्वरचा देसाई
कांचनगौडा याच्या पदरीं राहिला. हा देसाई मुलखांत दंगे करून प्रबल झाला, त्या
कामीं वाघासारख्या धाडसी सोबत्याचें त्यास पुष्कळ साह्य झालें. सन १७७७ त
सावसीच्या लढाईंत या दोघांनीं हैदरअलीची फौज आणून पटवर्धनांचा चक्काचूर उड-
विला. त्या पुढील सालीं परशुराम भाऊ व हरिपंत तात्या हैदरावर चालून गेले,
तेव्हां देसाई पळून श्रीरंगपट्टणास गेला. त्याचीं मुलें माणसें श्रीरंगपट्टणच्या किल्ल्यांत
होतीं, तीं परशुरामभाऊनें हस्तगत करून मिरजेस नेऊन कैदेंत ठेविलीं; आणि श्रीरंग-
पट्टणचा किल्ला जमीनदोस्त केला. तिकडे टिपूनें कांचनगौडा देसाई यास श्रीरंगपट्टणांत
कैदेंत ठेविलें, तेव्हां त्याची रक्षा केंचव्वा म्हणून बाणेदार होती, तिला धोंडजी वाघानें
साह्य करून शिरहट्टीचा किल्ला पुनः बांधला, आणि टिपूच्या मुलखांत दंगा आरंभिला.
सन १७८६ त टिपूनें त्याजवर फौज पाठवून केंचव्वा व धोंडजी वाघ या दोघांसही
पकडून श्रीरंगपट्टणास ठेविलें. सन १७९० त परशुरामभाऊचें लष्कर धारवाडावर
चालून आलें, तेव्हां मला सोडाल तर तिकडे जाऊन परशुरामभाऊस अडवून धरतों
असें टिपूस सांगून वाघानें आपली सुटका करून घेतली; आणि फौज घेऊन निघाला
तो उलट परशुरामभाऊसच सामील झाला. पुढें त्या लष्करांत त्यानें मराठ्यांची चाकरी
केली. भाऊच्या मदतीनें लक्ष्मेश्वर येथील कांचनगौडाचें वतन सोडवून घ्यावें असा त्याचा
उद्देश होता. परंतु तो उद्देश पूर्ण न करितां परशुराम भाऊ पुण्यास निघून गेला, त्यामुळे
वाघाची निराशा होऊन, त्यानें पटवर्धनांचे मुलखांत दंगा आरंभिला. हा त्याचा
दंगा परशुराम भाऊचा मुलगा रामचंद्रपंत आपा यानें मोडून वाघास पिटाळून
टिपूच्या मुलखांत घालविलें. पण तिकडेही त्यानें टिपूच्या बेदनूर प्रांतांत धामधूम
सुरू केली. तेव्हां टिपूनें त्यास पुनः पकडून कैदेंत घातलें. टिपू मरे पर्यंत तो कैदेंतच
होता. तेथें असतां त्यानें इस्लामाची दीक्षा घेतली. टिपूचें राज्य इंग्रजांनीं घेतलें,
तेव्हां श्रीरंगपट्टणांत बंदीवान होते त्या सर्वांस त्यांनीं सोडिलें, त्यांतच धोंडजी वाघही
सुटला. त्याबरोबर पुनः त्यानें जमाव करून इंग्रजांचे मुलखांत उपद्रव चालवून पैका
मिळविला. त्याजवर इंग्रजांचीं पलटणें चालून आलीं, त्यांजपुढें निभाव न लागून
सन १७९९ च्या पावसाळ्यांत धोंडजी वाघ तुंगभद्रेच्या उत्तरेस पटवर्धनांचे मुलखांत