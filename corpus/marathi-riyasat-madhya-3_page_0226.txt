विठ्ठल शिवदेव, नारोशंकर वगैरे मंडळी भेटली, सर्व वृत्तान्त निवेदन केला. श्रीमंतांनीं ऐकोन बहुत खेद केला. त्यांचा निश्चय की दिल्लीस जाऊन गिल-न्यांचे पारिपत्य करावें. अशी विचारणा करून बंदोबस्त करीत असतां, गोपिकाबाईनीं बहुत बोध करून माघारे फिरविलें. फाल्गुन शु. २ (२२ मार्च). रोजी परत निघाले. 'पुढें जावयाचा निदिध्यास प्रधान पंत यांणीं धरिला. श्रीप्रयागी जावें, तेथे नावेमध्यें बसोन नाव बुडवावी ऐसें चित्तभ्रमेंकरून बोलों लागले. तेव्हां सर्वांनी, चिन्ह ठीक दिसत नाहीं, ऐसा निश्चय करून, पुढें कूच झालें, ऐसें समजावून, दर मजल पुण्यास येऊन पावले.' [धा. रा. च. पृ. २९]. निघण्यापूर्वी त्यानें त्या बाजूची प्रकरणें बरींच विल्हेस लाविलीं. प्रकृति अस्वस्थ पाहूनच गोपिकाबाईनें परत येण्याचा आग्रह धरिला. नानासा० चें वजन स. १७५४ त १७८ पौंड होतें तें या वेळी ११४ झालें. भाऊ भाऊ ऐग्गा शोक रात्रंदिवस करीत जूनचे आरंभी स्वारी पुण्यास दाखल झाली. जनकोजी व सदाशिवराव यांच्या मृत्युसंबंधानें संशयनिवृत्ति पुढें पुष्कळ दिवस आली नाहीं. मात्र इब्राहीमखान गारदी घायाळ होऊन पकडला गेला, त्यास अब्दालीनें मारून टाकिलें; आणि महादजी शिंदे घायाळ होऊन बांचला, हें कळलें. मुसलमानांच्या पदरी सुद्धां बोलाचाली करण्याच्या वकिलीच्या कामावर हिंदु लोकच असत हें ध्यानांत ठेवण्याजोगे आहे. बरखुरदारखानाचा दिवाण मोतीलाल खत्री, नजीबखानाचा मेघराज, भाऊसाहेबाचा बाबू पंडित, हीं नावें काशीराय देतो. राजा वेणीबहादूर हा सुजाउद्दौल्याचा दिवाण त्या वेळीं सुप्रंसिद्ध होता.

११. पानपतच्या संग्रामाचा निष्कर्ष. (१) कागदपत्रांचा अभाव. - या अवाढव्य झगड्यांत अनेक प्रसंग इतके विचित्र व भयंकर घडून आले की, त्यास प्राचीन काळच्या महाभारतासारखें प्रचंड स्वरूप आले आहे. सदाशिवराव भाऊ, जनकोजी शिंदे, इब्राहीमखान गारदी, इत्यादि अनेक पुरुषांचा हृदय-द्रावक अंत व एकंदर प्रसंगांत घडलेला विलक्षण संहार, यांच्या योगानें या झगड्याचे स्मरण महाराष्ट्राच्या मनातून कधीही लुप्त व्हावयाचें नाहीं. अलीकडील
