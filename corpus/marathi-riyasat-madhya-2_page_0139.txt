मिळें. यावर महाराजांनीं बापूजी खंडेराव यास पाठवून संभाजी-
कडील कारभारी व जिजाबाई यांनीं या खटल्यांत आपण पडून शेवटास
जावयाचें नाहीं, असें राजे यांनीं सांगितल्यावरून पुढें न येतां
माघारे गेले. महाराजांचे शरीरीं व्यथा बहुत जाली. ' राज्यांत धनी
पुत्र करून, सर्वांनीं आज्ञेंत चालून, राज्य देवब्राह्मणांचें, हें एक विचारें
रक्षावें '; आणि पेशव्यास बजावलें कीं " आम्हीं देवब्राह्मणांस धर्मादाय,
अग्रहार, व खेरखेरात, व ज्यांस, भाऊबंद व गोत्रज व आणखी इतर
कुणबी मराठे लोक वगैरे नाना जाती यांस, चाकरीबद्दल, व सरंजाम, व
जहागिरा, व गांव, जमिनी, वगैरे लोकांस आम्हीं इनाम देणगी दिली
आहे, ती तुम्हीं आमचे पाठीमागें चालवावी. कोणास अटकाव करूं नये.
आमच्या हातचे देणगीस बाध आणिल्यास व आम्हीं मान दिलेल्या
लोकांचा छळ वगैरे केल्यास तुम्हांकडे पेशवाई पद कायम राहणार नाहीं."
यांप्रमाणें सर्व मंडळीस सांगोन, भस्म लावून, रुद्राक्ष धारण करून, दर्भा-
सनावर पांढरी घोंगडी टाकून, श्रीरामनाम व शिव हरहर असा अकरा
वेळ शब्दोच्चार करोन, प्राण आक्रमण करून, मिती मजकुरीं, रंगमहालचे
वाड्यांत शहर सातारा येथें शाहूमहाराज छत्रपति कैलासवासी शांत जाहले.
त्या वेळीं त्यांचें वय ६७ वर्षे सात महिने होतें.'

शाहूनें आपल्या पश्चात् मराठी राज्याचा कारभार कसा चालावा,
यासंबंधानें वर सांगितल्याप्रमाणें दोन कागद स्वदस्तुरचे निघनापूर्वी
पेशव्यास लिहून दिले, ते महत्वाचे असल्यामुळें अस्सल छायाचित्रासह
येथें देतों.

यादी नंबर १
राजमान रा बाळाजी प्रधान पंडित यास आज्ञा. तुह्मी फौज धरनें.