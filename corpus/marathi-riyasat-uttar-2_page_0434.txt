जमा करविली, हे तुम्हांस लिहिलें असतां, होळकर महेश्वरास येणार याकरितां
फौज व पागा जमा करविल्या म्हणून लिहितां. याचे उत्तर तेच समयीं करावें कीं,
संगत लावणारांनीं बातमी विपरीत लिहिली, असें बोलावयास तुम्हांला सुचलें
नाहीं. सर्व मजकूर दोन वर्षे तुम्हांस लिहून जात आहेत. यावर संदेहाचे वृक्ष
बनतात. कल्पित बातमीदारांचे प्रमाण मानून पाटीलबावा विक्षेप घेतात. पुरवणी
दाखवू नये म्हणून समक्ष सांगितलें व लिहिलें त्याचीं उत्तरें आलीं कीं, पुरवण्या
दाखवितां आणि विक्षेपाची व्याख्या लिहितां. हें तों मोठेच अपूर्व वाटलें. जाब-
साल करावयाजोगीं उत्तरें चांगलीं असतां, करीत नाहीं आणि मोठी कमरबंदी
इकडेच लिहावयाची चालते. सरकारकामावर दृष्टि असली पाहिजे.' हा ताशेरा
सदाशिव दिनकरास फार झोंबला. दोन जाज्वल्य व्यक्तींच्या मध्ये त्याचा कसा
चुराडा होई, हे त्याच्या उत्तरांत व्यक्त होतें. तो लिहितोः गोहदचे मुक्कामीं
झांशीवर बावा पलटणें पाठवू लागले, त्या समयीं काय खडकाः धडका जाला तो
आपाजीराम जाणतात. सरकारकाम नमुदास (दृष्टीस) येईल ती चाकरी सेव-
काची खरी. पाल्हाळ लिहिण्यांत प्रशंसा मात्र दिसावी. लिहिण्यांत फल काय ?
तहनाम्यापासोन बावांचे मनांत मजबद्दल वक्रता कसी होती ! मग बोलणेंच
सोडलें. यांची मर्जी फार दिवस फिरली आहे. श्रीमंतांचे मुंजीचे समयीं मनस्वी
भाषणें जालीं. जाबसालास उजूर करतों कीं काय तें पत्रीं काय लिहूं ! स्वामींचे
प्रतापेंकरून सेवक कुंठित जाला नाहीं. एके दिवशीं नारो शिवदेव व आपाजीराम
यांजदेखतां बावांनी माझें मध्यमांगुलीचें पर्व धरून बोलले की, 'आजपावेतों तूं
माझें लक्ष ठेवीत होतास. आतां आम्ही लक्ष तुझे ठेवितों. आमचेच शब्द धरून
उलटून पडतोस ! तुझे हातीं एक शब्द सांपडला पुरे, तितका धरून कोठें घळींत
घालशील कळत नाहीं.' बोलणें मात्र माझ्याकडे. सत्ताबळे बावांनी हुंडारल्यास
माझा इलाज नाहीं. त्यांचे मत असे आहे जे, आम्हीं बोलत जावें तें यांनीं
निमूटपणे लिहून पाठवावें. मध्येच उत्तरें करूं नयेत. तत्रापि मी उत्तर करीतच
आहे. असें जालें म्हणजे विषाद मानून कलमांचे जाबसाल टाकून देतात. मग
बोलत नाहींत. पुरवणी मी त्यांस दाखविली ती समजूनच दाखविली. तत्रापि
चूकच ध्यानांत आली असेल तर माणूस आहे. क्षमा करणार स्वामी समर्थ
आहेत. बादशाही पदाचे तीनही फर्दीत श्रीमंतांचे नांव नाहीं, मग त्यांस
खिलत कशाचा पाठवितां, हे मी राणेखानभाईस विचारि त्यांनीं बावांस