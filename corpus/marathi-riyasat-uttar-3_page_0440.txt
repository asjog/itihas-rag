सार्वभौम सत्ता देशावर स्थापन झाली, तथापि ही सत्ता कायम होऊन सार्वभौम सर-
काराशीं एत्तद्देशीय सत्ताधीशांचे संबंध कशा प्रकारचे राहवे याची निश्चिति होण्यास
आणखी १५ वर्षाचा काळ लागला. लॉर्ड वेल्स्लीनें घातलेली जाज्वल्य पद्धत त्याच्या
पश्चात् आलेल्या इंग्रज अधिकाऱ्यांनीं यथायोग्य अमलांत आणली असती तर
इंग्रजांची सत्ता देशभर चालू होऊन एक दोन वर्षात सर्वत्र शांतता प्रथापित झाली
असती, आणि संस्थानें म्हणून उरलीं नसतीं. परंतु इंग्लंड व फ्रान्स यांजमध्यें
चाललेल्या झगड्यामुळे इकडील इंग्रजी कारभारांत निश्चित धोरण राहिलें नाहीं
परिणामांवरून पाहतां कॉर्नवॉलिस, बार्लो वगैरे अधिकाऱ्यांस वेल्स्लीची पद्धत सोडून
दिल्याबद्दल पुष्कळ लेखक दोष देतात; परंतु परिस्थितीकडे पाहिलें म्हणजे इंग्रजांना
तरी त्या वेळीं गत्यंतर नव्हतें असेंच म्हणावें लागतें. इ० स० १८०७ पर्यंत युरोपांत
नेपोलियनची सत्ता दिवसेंदिवस वाढत होती, आणि त्याच्या चढाई पुढे आपण
जगतों कीं मरतों ही विवंचना इंग्रज राष्ट्राच्या मागें कायम असल्यामुळे हिंदुस्थानांत
आणखी शत्रुत्व व युद्धे उत्पन्न करून असलेल्या अडचणींत भर घालू नये; न जाणों,
कदाचित् हिंदुस्थानचा मोठा घास एकदम गिळून टाकण्याच्या प्रयत्नांत सर्वच
गमावण्याची पाळी यावयाची. या धास्तीमुळे स० १८१३-१४ पावेतों हिंदुस्थानच्या
राजकारणाकडे इंग्लंडच्या सरकारानें पुष्कळशी डोळेझांक केली. सिंदे, होळकर,
बाजीराव, नागपुरकर भोसले, गायकवाड वगैरे समस्त मराठे सत्ताधीश थोड्या बहुत
फरकानें अत्यंत नाराज राहिले. आपण काय करावें आणि काय करूं नये याची
उमज त्यांस पडेना. त्यांच्या दरबारी असलेले इंग्रज रेसिडेंट मन मानेल तसा कारभार
करीत, त्यांत एकसूत्रता बिलकूल नव्हती. राजाचे वजन कमी करून शक्य तितका
आपल्या राष्ट्राचा फायदा करावयाचा, मग त्यांत न्याय अन्याय पाहवयाचा नाहीं, अशी
या सर्व रेसिडेंटांची वागणूक होती. बडोद्याचा वॉकर आनंदराव गायकवाडाच्या नेभळट
वृत्तीचा फायदा घेऊन बडोद्याचे सर्वच राज्य हाताखालीं घालीत होता. एल्फिन्स्टननें
पुण्यास बाजीरावासंबंधानें तोच क्रम चालविला. नागपुरचा रघूजी इंग्रजी फौज
आपल्या संरक्षणास घेत नाहीं या दुराग्रहाबद्दल अचंबा करीत रेसिडेंट जेंर्किन्स
रघुजीच्या मरणाची वाट पाहत दिवस कंठीत होता. सिंद्याचा स्ट्रॅकी दौलतरावाच्या
दरबारांतील लष्करी व इतर भानगडीस कंटाळून आपला निभाव कसा करावा या
विर्वचनेंत होता. यांशिवाय आणखी एक इंग्रजांचा जबरदस्त अधिकारी मेटकाफ्
नांवांचा दिल्लीस होता, त्याला तर सर्व राजपूत राजांचीं, जाठांचीं, शीखांची क
