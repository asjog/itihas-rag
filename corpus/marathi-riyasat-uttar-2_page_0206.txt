बहादरास बुंदेलखंडांत जाण्याची आज्ञा केली होती, त्यावर पाटीलबाबांनीं कळ-
विलें, ‘ बुंदेलखंडांतील राजांकडे आमचा मागील पैका येणें असून त्याचे वसुलास
आम्हीच फौजा पाठवितों, तुम्हीं जावयाचें करूं नये. ’ पुढें शिवाजीपंत बापूच्या
मार्फत गोसाव्यास झांशीस ठेवण्याची वाटाघाट चालली. पुण्यासह सर्वत्र कांहीं
दिवस हाच चर्चेचा मुख्य विषय होऊन बसला. नाना व हरिपंत यांचीं बोलणीं
होऊन ठरलें कीं, ‘गोसावी हातीं दिल्यानें सरकारचा नक्ष जातो. मुद्दाम पुण्याहून
पेशव्यांची फौज रवाना केल्याचा नक्ष राहिला पाहिजे. ’ या प्रकरणांत पुढें तुको-
जीनें मध्यस्थी केली कीं, ‘गोसावी मथुरेस ठेवावा; रखवालीस दोन चारशें स्वार
अलीबहादरानें ठेवावे; जयपूरची मसलत प्राप्त झाली असतां अलीबहादरांनीं
बुंदेलखंडांत जाऊं नये; मोहिमेवर दाखल व्हावें म्हणजे बाबा खर्चास देतील.’ अशा
रीतीनें प्रकरण घांसूं लागलें. खुद्द अलीबहादराच्या आईनें त्यास पुण्यांतून
खालील आशयाचें पत्र लिहिलें. ‘ तुम्ही तेथून नानास कित्येक पाटीलबाबांच्या
न्यून गोष्टी लिहितां तशा कोणास लिहूं नयेत. पत्रें भलत्याचे हातीं गेल्यास आश्चर्य
नाहीं. तें तुम्हांस वाईट. याजकरितां डांकेंतून असा मजकूर बिलकुल लिहूं नये.
कोणी इतबारी येईल त्याजबराबर मुखजबानी अशा गोष्टी सांगून पाठवाव्या.
चोराच्या अगर प्रवासाच्या अगर हरएक बहाण्यानें पाटीलबावा पत्र धरून वाचून
पाहतील. अशी सूचना आपणांस कळविण्याविषयीं नानांनीं सांगून पाठविलें त्या-
वरून लिहिलें आहे. पाटीलबाबांचा व तुमचा स्नेह असणें बहुत उपयोगाचें आहे.
विरुद्धांत जोड नाहीं. तुमचे अभिमानी एक नाना आहेत. वरकड कोणी नाहींत.
सबब लक्ष वांट्यानें तोड पाडून स्नेह राखणें बहुत उत्तम आहे. राजकारणांत
शपथ कोठें धरून बसतात ? रंग पाहून काम करावें लागतें. निजामलीखांनीं
तुमचे देखत दादासाहेबांस शपथ कुराण उचलून हातीं दिलें, पुढें वर्तणूक झाली
ती तुम्हांस माहीतच आहे. दमाजी गायकवादास शपथ देऊन लुटिलें, व बाबूजी
नाईकाबराबर मराठ्यास शपथ देऊन आणिला आणि डोकें मारिलें, अशा गोष्टी
राजकारणाच्या आहेत. तुम्हीं पाटीलबाबांचा दस्ताऐवज पक्का न घेतां शपथ
देऊन चुकलां म्हणून असा प्रकार बनला.’ यावरून उघड दिसतें कीं, अलीबहा-
दरास नानानें भर दिल्यावरून तो हटून बसला. महादजी बरा झाल्यावर
स. १७८९ च्या कार्तिक वद्यांत सूर्यपर्वासाठीं महिनाभर गंगास्नानास जाऊन आला.
पुढें अलीबहादरानें नानास कळविलें, ‘ पाटीलबावा बुंदेलखंडांत जाण्यास
आम्हांस निरोप देत नाहींत, लक्ष्मण हरीस पाठवितात. आम्हीं जाऊं लागलों तर