भंडळीस पुणे सोडून जाण्याची भर दिली. त्यावरून बाजीरावाजवळ आपला
पाहरा वसविण्याची खटपट मिंदे करू लागला. तसे झाल्यास आपणही पुणे
सोडून जाण्याचा बेत बाजीरावानें केला. मे महिन्याच्या आरंभी एक दिवस
सिंद्याची स्वारी बाजीरावाचे भेटीस वाड्यांत आली. त्या प्रसंगी सर्जेरावाचा बंदोबस्त
करा असे बाजीरावानें त्यास सांगितले. दोन घटका खलबत झाले. सिंद्यांनी चार
मुद्दे घातले ते बाजीरावानें कबूल केले नाहीत. त्या प्रसंगी चिमाजी आपणे सिंद्यांस
साफ कळविले, की 'आम्ही धनी नाही' तुम्हीच सर्व मालक, कराल ती पूर्वदिशा.
शहरांत लोकांस धीर पुरेना. फार करून कुटुंबे कोंकणांत निघून जाऊ लागली. तेव्हा
सर्जेरावानें शहराची नाकेबंदी करून लोकांस बाहेर जाण्याची बंदी केली. श्रीमंताचे व
सिंद्याचे रहस्य राहिले नाही. अगदी हातघाईवर प्रसंग येऊ लागला. उभयतां
श्रीमंत पुण्याहून पळाले, अशी सुद्धा बातमी शहरांत पसरली. सर्जेराव न्याय
पंचायती देखील करू लागला. बाजीरावाचे हाती काडी इतकी सत्ता राहिली
नाही, त्यामुळे बाजीरावाची चोहोंकडे छी थू आली. पूर्वी न घडलेले अनन्वित
प्रकार आता आपल्या डोळ्यांदेखत खुद्द पुण्यांत आपल्या सम्मतीने घडू लागले
ही गोष्ट बाजीरावाचे मनास झोंबली. निदान दोन कोट रुपये तरी सर्जेरावानें
पुण्यांतून उकळले. ते बहुधा नानाच्या पक्षांतील मंडळीकडचे होते. यावरून
सिंदे बाजीरावांचा विरोध वाढला, आणि सिंदे भेटीस आला असता बाजीरावानें
त्यास फौज बाहेर ठेवून एकट्यासच आंत घेतले आणि त्याची पुष्कळ अप्रतिष्ठा केली.
तेव्हा सिंद्यानें सर्जेरावाचा थोडासा निग्रह केला. मालोजी घोरपडे व मानाजी फाकडे
वगैरे सरदारांस बाजीरावानें सर्जेरावास पकडण्यास पाठविले. त्यांनी जाऊन नानाचे
वाड्यास गराडा घातला व तोफा रोखल्या, तेव्हा सर्जेराव व फकीरजी गाढवे भयभीत
होऊन बाजीरावाचे भेटीस वाड्यांत गेले. त्यांची पालखी व फौज बाहेर उतरवून
त्यांस पायउतारा बाजीरावानें रुबरू बोलाविले, आणि त्यांस फार फजित केले.
तेव्हा सर्जेरावानें लोकांचे घरी बसविलेल्या चौक्या उठवून आणिल्या. नारायणराव
बक्षी व देवजी गौळी यांस या संधींत दौलतरावानें कैदेतून मोकळे करून त्यांचा
बहुमान केला. त्या वेळी नारायणराव बक्षीनें दौलतरावाची पुष्कळ कानउघाडणी केली.
त्यांच्या हकीकती ऐकून सिंद्यास सर्जेरावाचा अत्यंत राग आला. प्रकरण असे निकरा-
वर आले तेव्हा जावयाची समजूत काढण्याचे शेवटचे हत्यार सर्जेरावानें उपयोगांत
आणिले. 'त्याने आपली स्त्री व कन्या व कलावंतीण अशा तिघींस एका खोलींत
