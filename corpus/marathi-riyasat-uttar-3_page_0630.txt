करून जाणत्या वजनदार गृहस्थांस आपले म्हणणे पटवून दिलें. ता. १३-२-१८४०
वं ता. ८-२-१८४१ रोजीं कोर्टाच्या सभा भरून कित्येक दिवस वाटाघाटी झाल्या.
जॉर्ज टॉम्प्सननें योग्य वेतन घेऊन स. १८४० पासून आठ वर्षे पावेतों या प्रकरणाचा
पिच्छा पुरविला. त्यानें निरनिराळ्या प्रसंगीं केलेलीं भाषणें वक्तृत्वपूर्ण व उद्बोधक आहेत.
त्यानेंच पुढे सांगावयाचें लॉर्ड हार्डिंगचें पत्र लिहिलें असावें. स्वतः सातारा प्रकरणाचा
तपास करण्यासाठीं तो द्वारकानाथ टागोर यांजबरोबर ता. १२-१२-१८४२ रोजीं
हिंदुस्थानास आला. एक वर्ष ठिकठिकाणीं फिरून त्याने अधिकाऱ्यांच्या गांठी
घेतल्या. मी तुमच्यावर लांच घेतल्याचे उघड आरोप करितों असें आव्हान त्याने
मुंबई सरकारास दिले असतां त्याजवर कोणीं खटला केला नाहीं, बनारस येथे जाऊन
ता. १६-६-१८४३ रोजीं त्यानें प्रतापसिंहाची भेट घेतली. भेटीचे वेळीं मे० कार्पेटर
हजर होता. सर्व बोलणें दुभाष्याचे मार्फत झालें. टॉम्प्सन लिहितो, 'कार्पेटरच्या
बंगल्यावर माझा मुक्काम होता तेथे ही भेट झाली. तीन तास बोलणें झालें. अत्यंत
सत्यनिष्ठंच्या आविर्भावानें प्रतापसिंहानें सर्व गोष्टी मला उघड उघड निवेदन केल्या.
त्याची वाणी आवेशयुक्त होती. 'सेनापतीच्या मुलाचे लग्न साताऱ्यास जाऊन उदेपुरच्या
घराण्यांतील मुलीशीं करावें, एवढीच माझी इच्छा आतां राहिली आहे, जन्माचे
सोबती बळवंतराव चिटणीस नुकतेच वारले, तेव्हां आमचाही काळ आतां जवळ आला.'
पुनः कलकत्यास जाऊन परत आल्यावर ता. २१०११०१८४३ रोजीं टॉम्प्सननें
प्रतापसिंहाची गांठ घेतली, आणि स. १८४४ च्या फेब्रुवारींत इंग्लंडास परत
जाऊन तेथे पुनः सातारा प्रकरणाची झोङ उठविली. ओव्हॅन्सवर लांच घेतल्याचे
आरोप केले, तसेंच मुंबईसरकारावर ही केले, आणि तपास होईल म्हणून एक वर्ष वाट
पाहिली. ता १९०३०१८४५ रोजीं प्रोप्रायटर्सची सभा भरली तींत भाषण करून
त्यानें आपणावर खटला करण्याचें पुनः आव्हान दिलें. ओव्हॅन्स इंग्लंडास परत आला,
त्याजला त्यानें आपल्या भाषणाच्या व आरोपाच्या नकला पाठविल्या. अशा रीतीने
त्यानें मुंबईकरांची कृष्ण कृत्ये चव्हाट्यावर आणिली. पुनः ता. १८०६०१८४५ रोजीं
कोर्टाची सभा भरली, त्या सभेस बोलावणें गेलें असतांही ओव्हॅन्स हजर राहिला
नाहीं. यापूर्वीच प्रकरण पार्लमेंटापुढें गेलें होतें. ता. २६०२-१८४५ रोजी कॉमन्स
सभेस अर्ज करण्यांत आला की ओव्हन्स व नातू यांनीं लांच घेऊन जीं अनन्वित
कृत्ये केली आहेत त्यांचा तपास व्हावा. नातूनें तर जहागीरदार व इतर लोक यांज-
कडून लक्षावधि रकमा लांचादाखल घेऊन आपल्या हस्तकांच्याही तुंबड्या भरल्या;

