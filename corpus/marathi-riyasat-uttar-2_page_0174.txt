मुकाबल्यास गेले. फौजेत फितूर वगैरे नाना प्रकारचे खळ केले. लढाया झाल्या.
फितुरामुळे पाटीलबाबा माघारे फिरले. नंतर त्यांनीं इस्माईल बेग व गुलाम कादरा-
कडून खळ करवून अगदीं पातशहातीचा बंदोबस्त केला. सरकारचा बंदोबस्त
राहूं दिला नाहीं. पुढें पाटीलबाबांनीं दिल्लीचा वगैरे बंदोबस्त केला; परंतु हे
संस्थानिक सरकार लक्षांतील पहिल्यापासून, असें असतां त्यांनीं इतकी मसलत
पेंचांत आणिली. हल्लीं परस्परें ऐकण्यांत आलें आहे कीं, आपणांकडे त्यांचे
वकील आले आहेत. आपणांस मिळवून घेऊन पाटीलबाबांस उधळून द्यावें असें
बोलतात. तसेंच उदेपुरकर व कोटेकर हे पहिल्यापासून सरकार लक्षांत. त्यांचें व
जयपुर जोधपुरकरांचें विरुद्ध होतें, तें सरकार उपयोगीं होतें. परस्परें राजेरज-
वाड्यांत फूट असल्याने यांत सरकार उपयोग असें आहे. हल्लीं आपण उदेपुर-
करांचें व उभयतांचें ऐक्य करून दिलें; व कोटेकरांचे मुलखांत उभयतांकडील
फौज व कांहीं आपलेकडील जाऊन उपद्रव होत आहे व त्यांची उभयतांची
आपण एकी करून देणार म्हणून ऐकिलें. त्यांत सारे राजे एक हें ठीक नाहीं.
दिल्लीचा बंदोबस्त जो करील त्यास हे सारे एक असल्याने ठीक पडणार नाहीं. कोणे
समयीं काय करतील हा भरवसा नाहीं. यांत फूट असल्यानेच चांगलें आहे.
आपण पहिल्यापासून यांचे रीतीस व चालीस माहीतच आहेत. लिहावें असें
नाहीं. तर कोटेकरांस उपद्रव लागूं नये व उदेपुरकर व कोटेकर यांची व जयपुर
जोधपुरकरांची एकी असूं नये असें करावें. कोणास दुखवूं नये. अलीबहादर
पाटीलबाबांस भेटून गुलाम कादराचे पारिपत्यास गेले म्हणून पत्रें आलीं. आपलें
जाणें अद्याप होत नाहीं. पूर्वी आपलीं पत्रें आलीं होतीं कीं, मुलेंमाणसें माघारे
लावून इकडे न गुंततां लौकर जातों. त्यास किती दिवस झाले ? अलीकडे तों
आपलें पत्रही येत नाहीं. त्यास तिकडे पाटीलबाबांवर मसलत. फौजेचे बळा-
खेरीज त्यांनीं तरी काय करावें ? आपण ते एक झाले असतां सर्वांवर दाब बसोन
बखेडा मोडेल. याजकरितां लौकर जाण्याचें करावें. याउपर दिवसगत लागल्यानें
सरकारकाम बिघडेल, याचा विचार करून करणें तें करावें. ’

शिंदेहोळकरांसारख्यांवर हुकमत गाजविण्यास नाना किती दुर्बल होता हें वरील
पत्रांत दिसतें. तुकोजी होळकर धडधडीत राज्याचें नुकसान करतो, चार सहा
महिने मुलांमाणसांच्या लटांबरांत फुकट घालवितो, आणि महादजीच्या शत्रूंस
फूस देतो, ह्याबद्दल झणझणीत कानउघाडणी करण्याचें धाडस नानास होत