चिंतामणराव आपा व गंगाधरराव गोविंद यांची वांटणी केली, व गणपतराव परशराम
यास हिस्सा देवविला* ( ता. १९०२०१८१२; आणि गैरसनदी मुलूख पटवर्धनां-
कडे होता तो ते देत नाहींत व बाबा फडके यास हवाली करण्यासंबंधानें आमचा
हुकूम मानीत नाहींत, याजकरितां आम्ही त्यांजवर फौज पाठवून बंदोबस्त करतों
असें शेटजीचे सल्लल्यानें श्रीमंतानीं एल्फिन्स्टनकडे बोलणें केलें.” या गोष्टीस एल्फि-
न्स्टननें कबुली दिली नाहीं. त्यानें पटवर्धनांचा कैवार घेऊन त्यांचा बचाव केला,
बाजीरावाला मनाप्रमाणें त्यांचा सूड घेऊं दिला नाहीं. मात्र पटवर्धनांकडे गैरसनदी
मुलूख चालत होता, तेवढा एल्फिन्स्टननें त्यांची समजूत घालून बाजीरावास परत देव-
विलाः आणि फडक्याम चिंतामणरावानें आश्रय दिला होता त्यास त्याजकडून
काढून बाजीरावाचे हवालीं केलें. बाजीरावानें फडक्यास वसईच्या किल्ल्यांत
अटकेंत ठेविलें. तेथे दुखणें लागून तो लवकरच मरण पावला. स्त्री मिरजेस होती ती
सती गेली. एवढ्या मोठ्या घरंदाज व पिढीजाद सेवकाचा असा छळ केल्याबद्दल
बाजीरावाची लोकांत फार नाचक्की झाली.
इंग्रजांची तैनाती फौज बाजीरावाचे माह्यास नसती तर दक्षिणच्या सरदारांनीं
या वेळीं बाजीरावास पदच्युत सुद्धां केलें असतें. प्रतिनिधीचा बंडावा झाला तेव्हांच
ही गोष्ट सरदारांचे मनांत आली होती. एल्फिन्स्टन यास या संबंधानें मोठा पेंच
पडला होता. पेशव्याशीं व जहागीरदारांशीं त्याच्या पुष्कळ वाटाघाटी झाल्या. एल्फि-
न्स्टन मध्यें पडला नसता तर दक्षिणेंत उघड युद्धच जुंपलें असतें. इतक्या वर्षे राष्ट्राची
सेवा केलेल्या पिढीजाद सरदारांचा निःपात व्हावा ही गोष्ट एल्फिन्स्टन यास रुजू
वाटली नाहीं. तसेंच बाजीरावाशीं त्यांचा संबंध तोडून त्यांस सर्वथैव स्वतंत्र करावें
तर तेही गैरच होतें. कसे झाले तरी ते पेशव्यांचे ताबेदार होते. यासाठीं तडजोडीचा
मध्यम मार्ग एल्फिन्स्टननें काढिला. मात्र त्यांत अप्रत्यक्ष रीतीनें इंग्रज सरकाराचें वजन
त्यानें वाढविलें. बाजीरावास पैशाचा लोभ उत्पन्न होऊन, नवीन राज्यवृद्धि होत नस-
त्यामुळे, जुन्या डोईजड जहागीरदारांस नागविल्याशिवाय द्रव्योत्पत्तीचा दुसरा उपाय
त्यास राहिला नव्हता. पण त्या कामों एल्फिन्स्टननें सडकून हरकत घेतली, आणि पुष्कळ
काळ वाटाघाट केल्यावर बाजीरावाकडे जहागीरदारांस वागविण्यासंबंधानें खालील याद
लिहून पाठविली. १ जहागीरदारांवरील पूर्वीचे द्वेष सोडून द्यावे; २ पूर्वीच्या सनदांस
व रिवाजांस सोडून नवीन मागण्या पेशव्यानें त्यांजकडे इंग्रजांच्या परवागनीशिवाय