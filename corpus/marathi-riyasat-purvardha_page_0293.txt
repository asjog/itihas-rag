ह्या अंमलदारांस देशमुख, देशपांडे, कुळकर्णी, नाडगौड, कानगो अशा संज्ञा होत्या. हिशेब करण्यासाठीं शिरस्तेदार नेमिले, आणि सर्व कागद मराठींत लिहिण्याचा प्रघात घातला. तंजावर प्रांत कोणत्या सालीं जिंकिला, तें निश्चित नाहीं. शहाजीनें जरी तो प्रांत जिंकिला होता, तरी स. १६७५ पर्यंत त्या प्रांताचा संपूर्ण ताबा व्यंकोजीस मिळाला नव्हता. स. १६७५ त व्यंकोजीनें तंजावरच्या नायक राजास अजीबात नाहींसें केलें आणि तेथील चोलमंडलाधिपतीचें प्राचीन सिंहासन हस्तगत केलें. (इ.सं., तंजावरचें घराणें).

विजापुरकरांची नोकरी शहाजीनें उत्तम प्रकारें बजाविली, म्हणून त्या दरवारीं त्याचा बडेजाव विशेष होता. मुरार जगदेव, रणदुल्लाखान, सर्जाखान, वगैरे उमरावांचें शहाजीस पाठबळ होतें. आरंभींच कर्ना-टक प्रांताच्या बंदोबस्ताचें काम शहाजीस सांगण्यांत आलें होतें. राय रावल नामक एक हिंदु राजा कर्नाटकांत प्रबळ होता. त्याजबरोबर शहाजीनें दोन मोठ्या निकराच्या लढाया मारिल्या. त्या युद्धाचा परिणाम असा झाला कीं, कोलार, बंगळूर, उसकोटा, बाळापुर आणि शिरें हे प्रांत जिंकिले गेले, ते शहाजीसच जहागिरीदाखल देण्यांत आले. पुढें लवकरच रतनपूर, देवगड, राजदुर्ग, वगैरे परगणे शहाजीस प्राप्त झाले. अप्पाखान नामक सरदाराकडे कनकगिरि होती, ती तो शहाजीस देईना. त्या खटपटींत शहाजीचा थोरला मुलगा संभाजी पडला. पुढें शहाजीनें अप्पाखानाचा पुरा सूड उगवून, कनकगिरि काबीज केली. विजयराघव म्हणून तंजावरचा अधिकारी होता, त्याचें व त्रिचनापल्लीकर अंमलदारांचें वांकडें होतें. तें पाहून त्रिचनापल्लीकरांच्या साह्यानें विजयराघवाचा नाश करून तंजावरचें ठाणें शहाजीनें घेतलें. * 'जागा चांगली पाहून अंत:करणांत

* तंजावर प्रांत शहाजीनें कधीं व कसा जिंकिला, याजबद्दल पुष्कळ मतभेद आहे. ऑर्मनें चर्चा करून असें ठरविलें आहे, कीं तो व्यंकोजीनें सन १६८० च्या सुमारास जिंकिला. ईस्ट इंडिया कंपनीचा एक इतिहासकार आहे, तो म्हणतो कीं सन १६९६ त तंजावर प्रांत मराठ्यांनीं जिंकिला. परंतु स्कॉट वेरिंगनें ह्या सर्वांचे म्हणणें जमेस धरून व चर्चा करून असें ठरविलें आहे, कीं तंजावर प्रांत स्वतः शहाजीनें जिंकिला. तंजावरचा जमी-नदार पंची रंगू व मुद्गलचा पाळेगार जंजाप्पा नाईक यांचा कलह लागून, जंजाप्पानें शहाजीस आपल्या मदतीस बोलाविलें. पुढें लढाई होऊन पंची