सालाबादप्रमाणें नेमणूक करून कामें सांगावीं. सुभेदारानें उत्तर केलें, आवंदां ब्राह्मण
कोणी श्रावण मासास लावावयाचे नाहींत. ब्राह्मणांची शिफारस करूं नये. गांवांत
पेठेत ताकीद करून ब्राह्मण पुण्यास लावून दिल्हे. कांहीं गेले. कांहीं राहिले, त्यांस
आज प्रातःकाळीं दर असामीस रुपया एक प्रमाणें भूयसी देऊन ताकीद करून बाहेर
घालविले. त्यांतही कांहीं जातील, कांहीं राहतील असें आहे. पंचमी जाल्यावर कांहीं
थोडे बहुत लिंग करावयास लावले तर लावतील. '
गोठगस्ती वर्दीचे कित्येक मासले मजेदार आहेत, परंतु त्यांचा विस्तार येथे
करण्याचें प्रयोजन नाहीं. गोठगस्त म्हणजे लष्कराचा गोठ पडला असेल त्या सभोंवार
रात्रींची गस्त घालणारे लोक नेमलेले असत. त्यांनी रात्री व दिवसा आपल्या पहाऱ्यांत
काय कमीजास्त पाहिलें त्याची वर्दी दुसऱ्या दिवशी लिहून द्यावी लागे. या वर्दीतील
एक उल्लेख पहा. 'शामा कलावंतीण सरंजामसुद्धां दाजीबा फडके यांजबरोवर लष्क-
रांत आली.' अशा प्रकारच्या अनेक वर्या या टांचणांतून उपलब्ध होतात. सर्व कागद
एकत्रित मनांत आणिले म्हणजे लेखी कारभाराचे बाबतींत औरंगजेबासारख्यांतच
नाना फडणिसाची गणना करावी लागेल. मराठशाहींत तर लेखनाच्या बाबतींत
नानाची बरोबरी करणारा दुसरा पुरुष दिसत नाहीं रामचंद्र नीळकंठ अमात्य किंवा
नानासाहेब पेशवे यांचाहि लेखनव्याप प्रचंड होता, तरी पण पानपत्रावळीची किंवा
तेलातुपापर्यतची वारीक तपशिलाची नजर व जिथच्या तिथें ज्या त्या वेळीं नियमित
कारभाराची रेखीव पद्धति नाना फडणिसाइतकी दुसऱ्या कोणांतहि आढळत नाहीं.
देशभर माणसें पेरलेलीं होती; त्या सर्वांस धाकांत व उद्योगांत ठेवणें, सर्वाची पर्ने
वाचून एकाचे दुसऱ्यास समजू न देतां त्यांस जबाब पाठवून राज्याचीं कामें उरकणे,
सर्वांचे गुंते उलगडणें इत्यादि प्रकारचा प्रचंड व्याप नाना कसा उरकी, हैं उपलब्ध
कागद वाचल्यावर मनांत भरून मोठें कौतुक वाटतें.
५ कर्तबगारी व लोकमत. नाना फडणिसाच्या कारभाराचें, कर्तबगारीचें
व योग्यतेचें भरपूर विवेचन पूर्वी ज्या त्या बाबतींत येऊन गेलें असल्यामुळे, त्यासंबं-
धानें स्वतंत्र विचार करण्याचें कारण राहत नाहीं. शिवाय तत्कालीन लेखकांचे अभि-
प्रायही ठिकठिकाणीं नमूद केलेलंच आहेत. नारायणरावाचे वधानंतर रघुनाथरावा
विरुद्ध कारस्थान रचून त्या प्रकरणीं इंग्रजांशीं युद्ध सुरू झालें, त्यांत नानानें शिकस्तीचे
प्रयत्न करून केवळ बुद्धीच्या जोरावर इंग्रजांचा पाडाव केला, हीच त्याची महनीय
राष्ट्रीय कामगिरी होय. जयपुरच्या राजानें हाच अभिप्राय व्यक्त केला आहे. 'नारा-
