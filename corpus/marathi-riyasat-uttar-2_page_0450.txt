शांक किती होती, हैं इटालियन चित्रकाराने शेवटीं शेवटीं काढलेल्या त्याच्या
सुप्रसिद्ध तसबिरींत चांगलें व्यक्त होतें. विशिष्ट प्रसंगीं आवेश, थाटमाट
किंवा भपका करण्यांत तो कमी नव्हता, तरी सामान्यतः त्याचें वर्तन साधे
व निष्कृत्रिम असून, तत्कालीन मराठी बाणा महादजीच्या ठिकाणीं मूर्तिमंत
होता असें म्हणतां येईल. लेखनांत व हिशेबांत तो कुशल होता व या
बाबतींत तो कधीं फसला जात नसे. उर्दू व पर्शियन या भाषा व्यवहारा-
पुरत्या त्यास अवगत असून, संस्कृतही बरेंच समजत होतें. भागवतासारखे
ग्रंथ तो स्वतः किंवा पंडितांपाशीं वाचीत असावा. मराठींत पर्दे व भजनें त्यानें
रचलेलीं उपलब्ध आहेत, त्यांवरून तो चांगला बहुश्रुत व धर्मनिष्ठ होता, ग्रांत
संशय नाहीं. भजनपूजन वगैरे त्याचें नियमित चालत असे. तो कधीं अतिप्रसंग
करीत नसे. नाना, होळकर, अलीबहादर, इंग्रज वगैरेशीं प्रसंगानुसार त्याचें
सर्वथैव फाटलें असतां, विकोपास न जातां थोडें पडतें घेऊन तो निभाव करी,
आततायीपणा करीत नसे.

सर्व साधकबाधक गोष्टींचा विचार मनांत आणितां, हिंदुपद पातशाही
सिद्धीस पोंचविण्याचा मराठशाहीच्या आद्यचालकांचा प्रधान हेतु कोणीं सफल
केला, अशी पृच्छा केल्यास, 'महादजीनें' असेंच उत्तर द्यावें लागेल. यानेंच
पानिपतचें अपयश धुऊन काढिलें, आणि अटकेपावेतों नेलेल्या झेंड्याचें सार्थक
केलें. फांद्या तोडीत बसण्यापेक्षां मूळच उपटून काढावें ही कल्पना खरी करून
दाखविणारा पुरुष मराठशाहींत एकच झाला आणि तो महादजी सिंदे होय.

महादजीच्या आयुःक्रमाचे चार भाग स्त्रभावतःच पडतात. पानिपतपर्यंतचा
प्रथमायुः क्रम बंधूंच्या समागमांत अनुभव मिळविण्यांत गेल्यानें त्याची तपशीलवार
माहिती उपलब्ध नाहीं. पानिपतोत्तरचा दुसरा भाग कर्तृत्वाचा असूनही एक प्रकारें
इतर सरदारांच्या हाताखालीं गेला. मात्र या काळांत त्यास उत्तरेतील कारस्थानें व
भानगडी यांची चांगली माहिती झाली. तिसरा भाग इंग्रज-मराठ्यांच्या युद्धाचा
स. १७७४-८३ पर्यंतचा. या भागांत त्यानें नानाफडणिसास उत्तम साहाय्य
करून इंग्रजांपासून नराठी राज्याचा बचाव केला. चौथा भाग शेवटच्या दहा
वर्षाचा, उत्तर हिंदुस्थानं पादाक्रान्त के००यात खर्च झाला. राजे दुसऱ्या व
तिसऱ्या भागांतील आयुःक्रम चवथ्याची पूर्णता करण्यास उपयोगी पडला. या
शेवटच्या भागांत लढाया, कारस्थानें, राज्यव्यवस्था व फौजेची उभारणी
