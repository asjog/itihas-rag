विघ्नें येऊन, त्यांत बादशहाचे हाल झाले व महादजीला शत्रू उत्पन्न झाले.
खानाच्या मृत्युनें महादजीचा कांहीं एक फायदा नव्हता. बादशहाची भेट
झाल्यावर त्यानें महादजीस आज्ञा केली कीं, ‘सलतनतीचा बंदोबस्त करावा.
पाटीलबावांनीं विनंति केली, कांहीं पदाखेरीज बंदोबस्त कैसा होतो ? त्यावरून
पातशहा बोलले, ‘ तुम्हांकडे पद सांगावें आणि वजीर व इंग्रज आदिकरून
सर्वांवर दाब पाडून सलतनतीचा बंदोबस्त घडला पाहिजे, त्यास वकील-मुतलखी
व मीरबक्षीगिरी हे दोनही पदें पंतप्रधानांचे नांवें देऊन त्यांची नायबती तुम्हांस
देतों.’ पाटीलबावांनीं कळविलें, ‘ आम्ही श्रीमंतांस लिहून पाठवितों, तिकडून
आज्ञा येईल त्याप्रमाणें वर्तणूक करूं.’ त्याजवर पातशहा बोलले,* ‘अफ्रासि-
आबखानाचे मृत्यूमुळें फौजेंत व तोफखान्यांत बखेडा जाला आहे; पुण्याहून
उत्तरें येण्यास दिवसगत लागेल, सबब तुम्हांस दोनही पदांचीं नायबतीचीं
वस्त्रें देतों.’ तें कबूल करून पदें घेतलीं. ता. ८-१२-८४ रोजीं महादजीनें
पेशव्यास लिहिलें, ‘ बक्षीगिरी व नायबगिरी सुद्धां वस्त्रें खिलत, सात पाचें
व चार कुबा व दस्तार सरबस्ता, जिगे, व कलगी व शिरपेंच व माला
मयवरीद व समशेर व सिपार, नालकी व मोर्चलें दोन व झालरदार
पालखी व माहीमरातब व तोग व आलम व साहेब नौबत, नगारे व हत्तीघोडे,
याप्रमाणें इनायत हुजरून जहाले ते सेवेसीं रवाना केले आहेत. बादशहाची
मुखतारी सर्व स्वामींकडे आहे. नायव मुनायवीचे पदाचीं वस्त्रें घेतल्यावर
वकील मुतलकीचें पद मात्र राहिलें होतें, त्याविशींही स्वामींचे नावें बादशहास
अर्जी केली, त्याजवर त्यांनीं दसकत केलें जे, वकील मुतलकी आपल्याकडून
तुमचे नांवें दिल्ली व पेशव्यांकडूनही तुम्हांस आम्हींच सांगितली. स्वामींचे
प्रतापेंकरून येथील कामकाजाचा बंदोबस्त होईल. इंग्रजांचे खुळांत होते ते
सर्व हमदानी सुद्धां मोडून इंग्रजांकडील नाद बादशहाचा तोडिला. इंग्रज
बादशहास तीन लक्ष द्यावयास सिद्ध असतां तोडले. यास्तव बादशहाचे खर्चाची
पैरवी व फौजेचा उपराळा व्हावा, श्रेष्ठपद वकील मुतलकी आजपावेतों कोणास
दिलें नव्हतें. पूर्वी महंमदशहानें निजामुल्मुल्क यास एकवार दिलें होतें.
त्याचा खिलत श्रीमंतांकडे रवाना करावयाविशीं बादशहांची जलदी आहे.’ हे