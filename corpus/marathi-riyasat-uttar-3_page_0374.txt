राजे रजवाड्यांत व इंग्रजांकडचे सर्व करार त्याच्याच नार्वे झाले, तेव्हां शिक्क्यांत
पूर्वी खंडेरावाचें नांव होतें तें रद्द करून स० १८०५ पासून शिक्का आपल्या नांवचा
चालू केला. * मोठी फौज बाळगण्याचे आतां प्रयोजन नसून खर्च झेपत नव्हता
म्हणून ती कमी करावी लागली. दक्षणी फौज होती ती पोट भरण्यास त्यानें जिकडे
तिकडे लावून दिली. पण अमीरखान वगैरे पठाण होते ते अडून बसले, तेव्हां सम-
जूत काढण्याकरितां त्यांचे हवालीं खंडेरावास त्यानें तारण म्हणून दिलें; आणि त्यास
पोट भरण्याकरितां जयपुरचे नोकरींत पाठविलें. तसेंच हरनाथसिंगास ऐवज जमा
करावयास मुलखांत रवाना केलें. जयपुर व जोधपुर यांचें या संधीस कृष्णाकुमारी-
वरून युद्ध जुंपलें होतें. जोधपुरकरांनीं युद्धारंभीं यशवंतरावाचे कुटुंबास आश्रय दिला
हा उपकार स्मरून यशवंतरावानें त्या दोघांचा समेट करून दिला, आणि खंडेराव व
कुटुंब यांस घेऊन तो परत येऊं लागला. खंडेरावाचा सांभाळ करण्यास गणपतराव
दिवाण होता, 'त्याच्या संबंधानें बातमी उठली, की दौलतीचा धनी आम्हांजवळ
आहे, यशवंतरावास कोण विचारतो ? अजमीर जवळ किशनगड परगण्यांत कूच होतें
असतां हरमाड्याचे मुक्कामास आले. तेथें खंडेरावाचे प्रकृतीस विकृति झाली.
स. १२१६+ माघ शुद्ध पौर्णिमेस देहावसान होऊन तेथे कांहीं दिवस मुक्काम
करून कोट्याचे सुमारें चर्मण्वती उतरून पाटणास मुक्काम झाला. तेथून फौजेची
समजाविशी करून स० १२१७ साली आषाढ शु० १ स (६.७.१८०७)
भानपुर येथे आले. 'रस्त्यांत शहापुर येथे खंडूजी होळकर हैजानें (महामारीनें )
वारला' असें भवानीशंकर लिहितो. यशवंतरावानें त्याचा खून केला असें माल्कम
लिहितो तें लेखी पुराव्यानें सिद्ध होत नाहीं. शिवाय खंडेरावास मारून टाकण्यांत
यशवंतरावाला कारणही कांहीं नव्हतें. न्यायाधीश मुकुंदराव बर्वे यांनीं या संबंधाचा
तपास करून खून झाला नाहीं असें साफ विधान केलें आहे तेंच प्रमाण मानलें पाहिजे. याचे
उलट क० माल्कम त्या वेळीं सर्व अंतस्थ कारस्थानांचा पूर्ण माहीतगार होता, हेही विसरून
चालणार नाहीं. माल्कमचाच अनुवाद डफ व गझेटियर कर्ता ल्युअर्ड यांनीं केला आहे.
* हो. के. १०८; गुळगुळे दप्तर भा. २ ले. १५५; भ. रो. + स. १२१५ चा
माघमास (= ३०२०१८०६) असावा. स. १२१६ चा माघमास स० १८०७ त
येतो. स० १८०५ च्या डिसेंबरांत इंग्रजांशी तह होऊन यशवंतराव
पंजाबातून परत निघाला, तेव्हांपासून दोन महिन्यांतच खंडेरावाचा मुत्यु झाला
असावा. चौदा महिने लागल्याचे दिसत नाहीं.

