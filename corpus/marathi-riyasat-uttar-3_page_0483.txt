केली. त्रिंबकजीनें मोठ्या फौजा पुण्याजवळ जमा केल्या. त्यावरून ता. २० ऑगस्ट
रोजी ए‌ल्फिन्स्टननें बाजीरावास कळविलें, तुम्ही या फौजा पुण्यांतून काढून द्या,
नाहीं तर घोडनदीची इंग्रज फौज आम्ही येथे बोलावतों.

बाजीराव - इंग्रजांशीं वैरभाव धारण करण्याची आमची इच्छा नाहीं. परंतु
त्रिंबकजीस युक्तियुक्तीनंच हस्तगत केलें पाहिजे. कारण त्याच्या ताब्यांत दहा हजार
स्वार व पांच हजार पायदळ एवढी फौज तयार असून, शिवाय ५०-६० किल्ले
व पाऊण कोटी उत्पन्नाचा मुलूख आहे. अशा इसमास पकडणें ही गोष्ट सोपी नाहीं.
त्याचे अंगीं गुन्हा लागू केल्याशिवाय कायद्यानें त्यास पकडतां येत नाहीं. कारण ज्या
इसमांनीं खून केला त्यांचा संबंध त्रिंबकजीशीं पोंचावण्यास कांहीँ एक पुरावा नाहीं.

इकडे एल्फिन्स्टननें त्रिंबकजीविरुद्ध ज्या इसमांचा पुरावा गोळा केला होता त्यांना
नाहींसे करण्याचा प्रयत्न त्रिंबकजीनें चालविला; आणि खुद्द बाजीरावानेंही त्रिंबकजीला
कोठे तरी बाहेर पाठविण्याचें योजिलें. बाहेर जाऊन त्यानें बंड उभारावें व पेशव्यानें
त्यास अंतस्थ रीतीनें मदत करून इंग्रजांचा पाडाव करावा असा उद्योग सुरू झाला,
त्यावरून एल्फिन्स्टननें हैदराबादची फौज जालना येथें बोलाविली; आणि कर्नल स्मिथ
यास त्रिंबकजीच्या पाठलागास नेमिलें. बाजीरावानें दुसऱ्या अनेक युक्त्या चालू केल्या.
अशा खालीं ऑगस्ट महिना संपला. ता. १ सेप्टेंबर रोजीं ग०ज०चा हुकूम आला त्यांत
रोसडेंटानें केलेली सर्व योजना त्यानें पसंत ठेवून आणखी बाजीरावास असें कळविलें,
की त्रिंबकजीचा तपास करून त्याजवर गुन्हा लागू झाला, तरी त्यास फांसावर
चढविलें जाणार नाहीं. फार तर जन्मभर कैदेत ठेवण्यांत येईल. परंतु गुन्ह्याचा
तपास झाला पाहिजे, आणि त्या कामी बाजीरावानें मदत केली पाहिजे. बाजीराव
जर त्रिंबकजीचा बचाव कररील किंवा त्यास पळून जाण्यास संधि देईल, तर मात्र
प्रकरण थोडक्यांत मिटणार नाही. ग० ज० ने बाजीरावास अशा मजकुराचें पत्र
पाठवून रेसिडेंटास कळविलें, कीं आतां बाजीरावापाशीं पुढे सर्व व्यवहार तुम्ही बंद
करा आणि त्रिंबकजी पळून न जाईल असा बंदोबस्त ठेवा.

ता. ४ सेप्टेंबर रोजीं ग० ज० चें पत्र व दुसरें आपलें एक पत्र अशीं एल्फिन्स्टननें
वाजीरावास सादर केली; आणि त्रिंबकजीला एकदम स्वाधीन करा अशी मागणी
केली. यापूर्वी त्यानें त्रिंबकजीला आपल्या ताब्यांत मागितलें नव्हतें, फक्त तुम्ही
त्यास अटकेंत ठेवा एवढीच मागणी होती. अशा स्थितींत त्रिंबकजीस स्वाधीन करावें,

