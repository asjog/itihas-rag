जवळ तीन महिने बाहेर होता. आषाढी एकादशी करून पंढरपुराहून परभारें तो
माहुलीस गेला. त्या साली अधिकश्रावण असून कृष्णावेण्यांचे संगमीं स्नानें व देवतार्चन
करण्यासाठीं त्याने मुद्दाम मोठा लवाजमा बरोबर घेतला. इकडे याच वेळीं ग०
ज० नें माल्कम यास मराठी दरबारांकडे शिष्टाई साठीं पाठविलें. दसरा होतांच पेंढा-
प्ऱ्यांवर मोहीम सुरू करावयाची, त्या कामी मराठे सरदारांची मर्जी राखून आणि
'त्यांची समजूत पाडून त्यांचें साह्य मिळविण्यासाठीं माल्कम कलकत्त्याहून निघाला तो
सिंदे व भोसले यांस भेटून ता. ५०८०१८१७ रोजी पुण्यास आला. बाजीराव पुण्यास
नसल्यामुळें तो त्याचे भेटीस माहुलीस गेला. बरोबर मोर दीक्षित व पोटसाहेब यांस
त्यानें घेतलें. कात्रजचे घांटाजवळ म्याना ठेवून तेथून पुढें माल्कम डाकेच्या घोड्या-
वरून झटपट पुढे गेला. बापू गोखले, वाळोबा सलकडे, रामचंद्र बापू करंदीकर,
चिमणाजी नारायण वगैरे मंडळी अगोदरच बाजीराबाजवळ बोलणें करण्यास होती.
अधिक श्रावण व० ११ ता. ८ ऑगस्ट रोजीं उपासास्तव बाजीरावाने बोलणें केलें
नाहीं; पण त्या दिवशीं इतरांच्या वाटाघाटी भरपूर झाल्या. दुसऱ्या दिवशीं द्वादशीस
सकाळींच बाजीरावानें माल्कमास भोजनास बोलाविलें. त्या प्रसंगी सर्व दिवस भरपूर
बोलणें झालें, आणि ता. १० रोजीं माल्कम परत पुण्यास आला. पुढील मोहिमेंत ग०ज०
नें एल्फिन्स्टन यास महत्त्वाचे काम दिलें नाहीं. दक्षिणेतील सर्व कारभार हिस्लॉप व
माल्कम यांजला सांगितला, याजबद्दल एल्फिन्स्टनला अत्यंत वैषम्य वाटत होतें. माल्कम-
च्या भेटींत बाजीरावाने आपलीं दुःखें व गाऱ्हाणीं अत्यंत कळवळ्यानें त्यास सांगितलीं
आणि एल्फिन्स्टनच्या वागणुकीबद्दल फार तिरस्कार दाखविला. तो म्हणाला, 'साहेब
मला सारखे दरडावणीनें वागवितात. माझ्यावर त्यांची अहोरात्र टेहळणी असते.
मी रोज काय पदार्थ किती खाल्ले, इतकी बारीक माहिती ते आपल्या हेरांच्या मार्फत
काढीत असतात. हा त्यांचा छळ मला बिलकूल सहन होत नाहीं.' एकाद्या विषयांत
आपल्या बाजू परिणामकारक रीतीने मांडण्यांत बाजीराव किती कुशल होता है महशूर
आहेच. त्याच्या भाषणानें माल्कमची खात्री झाली, कीं एल्फिन्स्टननें निष्कारण कठोरपणा
धारण करून बाजीरावास दुखविलें आहे; हा अन्याय दूर करून व त्याची समजूत पाडून
त्याचें प्रेम संपादन करणें जरूर आहे; त्यास जास्त चिडविण्यांत इंग्रजांचेंच नुकसान
आहे. अशा प्रकारचा आपला अभिप्राय माल्कमनें ग० ज० कडे लिहून कळविला;
आणि पुण्यास परत आल्यावर एल्फिन्स्टनला मुद्दाम त्यानें बजाविलें, की "तुम्हीं
बाजीरावास असें वरचेवर चिडवीत जाऊं नये. गोडीनें वागून त्यास सांभाळून घेत
