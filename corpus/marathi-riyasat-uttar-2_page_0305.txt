करावयाची, हें इंग्रजी राज्याचें धोरण क्लाइव्हने दिवाणी कबजांत घेतल्या
वेळेपासूनच नक्की झालें होतें. तेंच धोरण कॉर्नवालिसनेंही आपल्या दृष्टीपुढें
खेळत ठेविलें. स्वतः योद्धा असून, पाहिजे तेव्हां सल्लागार मंडळाचें मत बाजूस
ठेवून स्वतःचीच हुकमत चालविण्याचा अधिकार त्यास पार्लमेंटाकडून मिळाला
होता. अमेरिकेंत ज्याची जी नाचक्की झाली, ती केव्हां तरी इकडे भरून काढा-
वयाची असा त्याचा संकल्प होता. म्हणून प्रथम दोन वर्षेपर्यंत अत्यंत काटकसर
करून सरकारी खर्च कमी करणें, लांचलुचपत व नजराण्याची देवघेव बंद पाडणें,
आणि मुख्यतः एकंदर लष्कराची स्थिति सुधारणें, या तीन गोष्टी त्यानें अव्याहत
श्रम करून व स्वतः ठिकठिकाणीं हिंडून सिद्धीस नेल्या: आणि स. १७८८ अखेर
आपली तयारी झाली असें दिसतांच त्यानें एकदम चढावाचें धोरण स्वीकारिलें.

मराठे व टिपू या दोन प्रतिस्पर्ध्यांपैकीं कॉर्नवालिसनें प्रथम टिपूवरच आपला
मोर्चा फिरविण्यास विशिष्ट कारणें घडत गेलीं. एक तर टिपूने उघड उघड
इंग्रजांचा उपमर्द चालविला. फ्रेंच सत्ता ज्या वेळीं जोरांत असून तिचा पाठिंबा
टिपूस मिळण्याचा मोठा संभव होता. स. १७८९ च्या राज्यक्रान्तीनें फ्रेंच राष्ट्र
कमकुवत होणार हा अंदाज आगाऊ कोणासच नव्हता. मराठे तर इंग्रजांचे
टिपूहूनही जास्त कट्टे प्रतिस्पर्धी होते. महादजी शिंद्याविषयीं कॉर्नवालिसला
सदैव दहशत वाटत होती. पण मॅलेटला पुण्यास नेमून त्याच्या मार्फत नाना व
महादजी यांच्यामध्यें त्यानें भरपूर फूट पाडण्याची चलाखी केली. दिल्लीच्या राज-
कारणांत आपण हात घातल्यास महादजीशीं लढण्याचा प्रसंग येणार, आणि त्याची
फौज फ्रेंच पद्धतीनें जय्यत तयार झालेली सिद्ध होती: महादजीवर आपण युद्ध
पुकारल्यास, पुणेकर त्याच्या साह्यास धावून येतील ही खात्री कॉर्नवालिसला होती.
कदाचित् हैदराप्रमाणें टिपूही त्यांस सामील होण्याचा संभव होता. अशा द्विधा
भावनेनें कॉर्नवालिसनें आपला मोर्चा टिपूवरच प्रथम वळविला, यांत त्याची
मोठी चतुराई दिसून येते. बाकी स्नेह किंवा वैर हे प्रकार राजकारणांत कोणासही
सोयीप्रमाणें पाहिजे तेव्हां पाहिजे त्या सत्ताधीशांशीं बनवितां येतात. ते
बनविण्यास योग्य सबबींची वाण त्यांस कधीं पडत नाहीं, हा आजचा अनुभव
त्या वेळीं सुद्धां दृष्टोत्पत्तीस येतो. अर्थात् त्या दृष्टीनें टिपूशीं वैर करण्यास
त्रावणकोर किंवा कोचीन यांचीं प्रकरणें युद्धपूर्व वाटाघाटींत प्रामुख्यानें पुढें
आलीं. व तो तशींच इतिहासांत नमूद झालीं. कॉर्नवालिसनें मराठ्यांशीं युद्ध