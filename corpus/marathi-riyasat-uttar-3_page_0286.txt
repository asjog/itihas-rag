होता. त्या ठिकाणीं २८ सप्टेंबर रोजीं तुंबळ लढाई झाली. तीच आसईची लढाई
होय. फुलंब्री, भोकर्दन, आसई व जाफराबाद या चौकोनाच्या क्षेत्रांत ही लढाई
झाली. तिचें वर्णन मराठी कागदांत खालील प्रमाणें आढळतें. ‘ छ ८ जमादिलाखर
रविवारीं ( ता. २५-९-१८०३ ) सिंद्यांच्या डेऱ्यांत प्रातःकालपासून लोकांचें धरणें
बसलें. झाडून लोक एक जागां जमा झाले. शत्रु जवळ, तोड निघाली पाहिजे, म्हणोन
दौलतराव बाबा सेनासाहेबांचे डेऱ्यांत गेले. उभयतांचे डेऱ्यांस तीन कोसांची
तफावत होती. शत्रूस व सिंद्यांचे डेऱ्यास सहासात कोसांचीं तफावत. गोपाळराव
भाऊ व तीन पलटणें टोपीकरांचे मोहल्ल्यावर होतीं. सिंद्यांकडे धरणें बसलें ही बातमी
पक्की आणवून प्रहर दिवसास खासा वस्लीनें चार पलटणें घेऊन सिंद्यांच्या पलटणा-
वर चालून घेतलें. दीड प्रहरपर्यंत मारगीर बहुत झाली. सिंद्यांच्या पलटणांनीं
वस्लीचा काट चालों दिला नाहीं. हें वर्तमान गोपाळराव भाऊस समजतांच तेही
चालोन आले. लढाईत टोपीकरांचें हजार बाराशें माणूस ठार व जखमी झालें.
                            इतक्यांत वस्लीच्या दुसऱ्या टोळीनें गोपाळ-
    रघुनाथ मल्हार           रावावर चालोन घेतलें. तोफा मागें ओढाव्या
    कुळकर्णी निगडीकर        तर बैल झाडून रानांत चरावयास गेले सबब
          ।                 तोफा टाकून मागें सरले. गोपाळरावांच्या
          ।                 दहावीस तोफा होत्या तितक्या टोपीकरांनीं
आबाजी कृष्णोबा गोपाळराव नेल्या. तोफा सांपडल्या हीच फत्ते मानून
व माणूस फार पडले हें पाहून, वस्ली मागें
सरले: व फौज पलटणेंही माघारीं गेलीं. हिंदूंचें शेंपन्नास माणूस जायां व जखमी
झाले. वस्ली चित्तांत खिन्न आहेत. भोसल्यांनीं सिंद्यांचे लोकांची तोड पाडली. दुसरे
दिवशीं फौज पलटणेंसुद्धां कूच करून अजंटा घांटाजवळ गेले. इंग्रजांपुढें टिकाव न
निघे याजकरितां मागें सरले असा अर्थ नाहीं. फौजेंत पैक्याचा गवगवा, व कांहीं
मसलत व होळकरांचीं पत्रें जलद येऊन पोचतों म्हणून आलीं, त्यावरून मागें गेले.
टोपीकरांस नगरची रसद लांब पडावी हाही मनसबा होता. इंग्रजांकडील जखमी
नगरास फार आले. पुढें इंग्रज घाट उतरून मैदानांत यावा म्हणजे चोहोंकडून
घेरावयास येईल या विचारें करून, तापीतीरानजीक बऱ्हाणपुरच्या लग्र्यास चालले.
सिंद्यांचे पलटणांत वस्लीचा फितूर समजण्यांत आला.’ वरील वर्णनांत आणखी
थोडी भर घालतां येईल. ‘ दोन प्रहरां वस्लीचें कूच होऊन त्यांचे तुरुप स्वार
व दोन तीन पलटणें तलाव्यास ( टेहळणीस ) आलीं. त्यावर इकडील पलटणांच्या