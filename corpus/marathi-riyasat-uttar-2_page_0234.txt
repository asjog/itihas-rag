बहादर गोसावी सर्व सत्ता बळकावून बसले. तेव्हां अलीबहादराचा मुलगा समशेर-
बहादर ( दुसरा ) पुण्याहून फौज जमवून बुंदेलखंडांत गेला. तेथें त्यानें गनी-
बहादरास कैद करून बांद्याची नबाबगिरी मिळविली. हिंमतबहादर गोसावी पुढें
इंग्रजांशीं स्वतंत्र तह करून मराठशाहींतून स्वतंत्र झाला. त्यास इंग्रजांनीं
'महाराजा' असा किताब दिला. तो स. १८०४ त मरण पावल्यावर त्याची
जहागीर खालसा झाली. समशेरबहादराचें राज्य सुद्धां इंग्रजांनीं हस्तगत केलें.*

बुंदेलखंडांतील अलीबहादराचे पराक्रम म्हणजे मराठशाहीच्या अगदीं अखेरची
जिवंत तडफ होय. इकडे बाजीराव पेशवा डबघाईस येत असतांच मराठ्यांनीं ही
उत्तरेंत तडफ दाखविलेली आहे. बाजीरावाचा पाठिंबा बाहेर वावरणाऱ्या सर-
दारांस असता तर मराठ्यांचें पूर्वीचें पाणी अद्यापि भरपूर कायम असल्यामुळें
त्याचा परिणाम फलदायीच झाला असता. मध्यवर्ती सत्तेचा पाठिंबा गेल्याबरोबर
अलीबहादर, यशवंतराव होळकर, दौलतराव शिंदे वगैरे सरदार फौजबंद
असूनही कसे आंखडले गेले, हें खंड १० तील व इतर कागदांवरून चांगलें
दिसून येतें. प्रत्यक्ष बुंदेलखंडांत वावरणारे गोरे, निवाळकर, खेर, झांशीवाले,
चांदोरकर वगैरे अनेक सरदारांच्या अज्ञात हकीकती अद्यापि हुडकून त्यांच्या
हालचाली इतिहासांत नमूद झाल्या पाहिजेत. अजून आपली मजल मालकम व
पारसनीस यांच्या जीर्ण लेखांपलीकडे गेलेली नाहीं.

भारतवर्ष २ मस्तानीचा वृत्तान्त,—यांतून अलीबहादराच्या वंशाची अल्प
हकीकत येथेंच देऊन विषय पुरा करणें इष्ट होईल:—

अलीबहादर मृत्यु पावल्याची वार्ता त्याचा मुलगा समशेरबहादर यास पुणें
मुक्कामीं कळतांच तो अमृतराव पेशवे यांच्या परवानगीनें लगेच बुंदेलखंडांत
गेला; आणि तेथें त्यानें आपलें वर्चस्व संस्थापित करून सन १८०३ सालीं
स्वसैन्यानिशीं कालिंजरवर स्वारी केली. तेथें अलीबहादराचें लष्कर व सर्व लवाजमा
होता. तो हस्तगत करून घेऊन त्यानें बांद्याच्या नबाबाचीं वस्त्रें धारण केलीं.
समशेरबहादराच्या हक्कास हरकत करणारा त्याचा मुख्य शत्रु गनीबहादर हा
होता. त्यास त्यानें कैद करून अजयगडच्या किल्ल्यांत टाकिलें. समशेरबहादरास
शांतपणानें राज्योपभोग घेण्याची संधि मिळाली नाहीं. ह्याच सुमारास बाजीराव
पेशवे आणि इंग्रज सरकार यांच्यामध्यें वसईचा सुप्रसिद्ध तह ठरून, पेशव्यानें