जीनें रवाना केलीं होतीं. एकदां आश्वासन दिल्यावर विश्वासघात करून
संभाजीस कैद करण्याचे धाडस दिलीरखानाचे अंगीं नसल्यामुळे, त्यानें
शिवाजीची माणसें व संभाजी यांची भेट करून दिली; आणि त्यास आपले
छावणींतून पळून जाण्यास भर दिली, ह्याप्रमाणें तो परत बापाकडे आला.
ह्या भानगडींत संभाजीला मात्र पकी अद्दल घडली. केवळ दिलीर-
खानाच्या चांगुलपणामुळे आपला बचाव झाला, असे त्यास पक्के कळून
आलें. बापाकडे जाण्यास तोंड राहिलें नाहीं. शिवाजीनें आपल्या
पश्चात्तप्त मुलाचे मन ज्यास्त दुखविलें नाहीं. त्यास चार बोधाच्या गोष्टी
सांगून त्यानें त्याची समजूत केली. तथापि त्याचें अंतःकरण चांगलें निवळे-
पर्यंत त्यास पन्हाळगडावर, विट्टल त्रिंबक कारभारी, बाजी मुरार देश-
पांडे याचा नातू, हिरोजी फर्जद, सोमाजी नाईक बंकी, सूर्याजी कंक
वैगरे कांही मंडळीच्या देखरेखीखालीं ठेवून दिले; आणि जनार्दनपंत
हणमंते यासही कोल्हापुरप्रांती राहून संभाजीवर नजर ठेवण्याचा हुकूम
केला, पुढे शिवाजीच्या मरणापर्यंत संभाजी पन्हाळ्यासच होता.
ह्यापुढे शिवाजीचे मोगलांशीं म्हणण्यासारखे झगडे झाले नाहींत. सुरत
अहमदाबादपर्यंत गुजराथ प्रांतावर आपला अंमल बसविण्याची शिवाजीस
फार उत्कंठा होती. परंतु तें काम चांगलेंसें तडीस गेलें नाहीं. ठाणें
जिल्ह्याच्या पश्चिमेकडील प्रांतांतील जव्हार वगैरे ठिकाणच्या, बादशहाचे
अंकित म्हणविणाऱ्या कित्येक मंडळींनी मोरोपंत पेशवे यास पुष्कळ त्रास
दिला. त्यांत जव्हारकर विक्रमशहा, विरा नाईकवाडी, घारराव वगैरे
लोकांनीं मराठी फौजेस पुनः पुनः त्रास देऊन, गुजराथेंत मराठयांचा
अंमल बसू दिला नाहीं.
९. अखेर (चैत्र शुद्ध १५, शनिवार, ता. ३ एप्रिल, स. १६८०).-
येथपावेतों शिवाजीच्या मोहीमा वार्णल्या, त्यांशिवाय आणखी पुष्कळ
मोहिमा त्याने केल्या असतील, पण त्यांजबद्दल खात्रीलायक माहिती
अद्यापि उपलब्ध नाहीं. पोर्तुगीझ लोकांशी वगैरे त्याचे व्यवहार घडले,
त्यांचे वर्णन अन्यत्र यावयाचें आहे. असो. आतां अवतार समाप्त होण्या-
ची वेळ आली. जन्मापासून श्रमानें व काळजीनें शिवाजीचें शरीर झिजून
गेलेले होतें. त्यास चैनीसाठीं तर नाहीच, परंतु विश्रांतीसाठीं सुद्धां
एक दिवसाचीही फुरसत मिळाली नव्हती. राज्याभिषेकानंतर पंधरा एक
