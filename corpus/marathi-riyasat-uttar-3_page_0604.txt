किंवा फोर्ड अशा पाश्चात्य सेनानींस बाजीराव दौलतरावानें जवळ बाळागलें, त्यांनीं
तर धन्यांचा गळाच कापिला !
याच्याच जोडीला दुसरें महत्त्वाचे कारण म्हणजे इंग्रजांचें जबरदस्त राजकारन
होय. वेल्स्ली बंधु, पुण्याचे, सिंद्याकडचे किंवा नागपुरचे इंग्रज रेसिडेंट हे सर्व एकॉपक्षां
एक इंग्रज अंमलदार मराठ्यांचा पाडाव करण्यास चंग बांधून उभे राहिले. त्यांनीं
राजकारणानें व अर्थदानानें आमच्यांत फूट पाडिली, गुप्त बातम्या मिळविल्या, फितूर
केले. जाहीरनामे काढून व नानाप्रकारची लालूच दाखवून लोकमत आपल्या बाजूस
वळविलें; सरदारांत व सावकारांत आपल्या सत्यवचनाची व व्यापारी देवघेवीची
पत हलके हलके वाढविली, आणि तितक्या अंशानें मराठ्यांची पत कमी केली तसेंच
सूक्तासूक्त मार्गानीं संधि साधून त्यांनीं एक एक मराठे सरदारांस हलकें केलें
त्यांची जूट होऊं दिली नाहीं. युक्तीच्या करारांनीं त्यांस आंखडीत नेलें. इंग्रजांच्या
कारभारांत एक हातीं हुकमत व संपूर्ण एकसूत्रीपणा होता. मुख्य धोरण ग० ज०
ठरवून देई. प्रत्येक ठिकाणचा रेसिडेंट आपणास मिळालेली बातमी लागोलाग सर्व ठिकाणीं
कळवी. परिस्थितीप्रमाणें स्वतःचे जबाबदारीवर पाहिजे तें कृत्य सिद्धीस नेण्याचे
संपूर्ण अधिकार प्रत्येकास दिलेले होते. सर्व देशांतील नाक्यांच्या ठिकाणीं कोणत्या
ना कोणत्या सबबीवर त्यांनीं आपल्या फौजा विभागून दिल्या होत्या. मराठ्यांशीं
लढण्यासाठीं म्हणून मुद्दाम आपली टपालाची व्यवस्था प्रथम इंग्रजांनीं ठरविली,
तीच पुढील टपालखात्याचा पहिला पाया होय. मुख्य उद्योगाची रूपरेषा ठरवून
दिल्यावर त्यास पोषक असें धोरण प्रत्येक ठिकाणच्या रोसडेंटास आपापल्या अकले-
प्रमाणें व सोयीप्रमाणें ठरवितां आलें; आणि बाजू अगदीं अंगावर आली असतां
चढाऊ धोरण सोडून स्वस्थ बसणें त्यांस शक्य झालें. पैशाचा पुरवठाही वरिष्ठांकडून
भरपूर होत होता. म्हैसूर, मद्रास, बंगाल इत्यादि प्रदेशांतील उत्पन्न अविच्छिन्नपणें
मराठ्यांस जिंकण्याचे कामी इंग्रजांस वापरतां आलें या प्रत्येक बाबतींत मराठ्यांचा
प्रकार इंग्रजांचे मानानें हीनबल होता ही गोष्ट सहज लक्षांत येईल. पैशाचा मुबलक
पुरवठा, दक्षतेचें जागरूक धोरण, एकतंत्री कारभार, न्यायान्याय सर्व बाजूस ठेवून
प्रसंगीं वाटेल तसें वर्तन करण्याची तयारी, आणि पराभव झाला तरी ठासून पुनः
प्रयत्न करण्याची चिकाटी, इत्यादि इंग्रजांच्या गुणांनीं मराठ्यांचा पाडाव होत गेला.
मोठमोठे भरभक्कम खडक बारीक भेगांतून पाणी झिरपून अंतीं खिळखिळे हे तात,
तशी स्थिति इंग्रजांनीं मराठमंडळाची म्हणजे मुख्यतः पुण्यांतील पेशवे दरबाराची व
