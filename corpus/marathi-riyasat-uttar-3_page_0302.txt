वस्ली बंधूस बदलून पूर्वीचें वातावरण उत्पन्न करण्यासाठीं इंग्लंडच्या सरकारानें लॉर्ड
कॉर्नवालिस यास पुनः इकडे पाठविलें. मिळून शांतता प्रस्थापित करण्याचा लॉर्ड
वेल्स्लीचा उद्देश साफ फसला. तिसरा युद्धाचा उद्देश फ्रेंचांचा पाडाव करण्याचा, हा
केवळ लॉर्ड बेल्स्लीच्या कल्पनेंतच होता. त्याच्या कुरापती स्वभावास हैं एक दिखाऊ
कारण सांपडलें इतकेंच. कारण फ्रान्सचा पाडाव होणें न होणें ही गोष्ट त्या वेळीं
युरोपच्या परिस्थितीवर अवलंबून होती. त्यांत त्या वेळीं हिंदी राजकारणाचा संबंध
येत नव्हता.

पहिला युद्धांतला तीव्र प्रसंग आसईचा होय. त्यांत वाताहत झाल्याबरोबर सिंदे
भोसल्यांनीं समेट करण्याचे ठरवून ता. ६-१०-१८०३ रोजीं बाळोजी कुंजरामार्फत
से० वस्लीस पत्र लिहिलें कीं, 'आमची इच्छा तुमच्याशीं युद्ध चालविण्याची नाहीं,
समेट करण्याची आहे. त्यासाठी तुम्हीं आपला एक व निजामाकडील एक असे दोन
इसम आमचेकडे बोलणें करण्याकरितां पाठवावेत.' बाळोजी कुंजरानें या पत्रांत सिंदे
भोसल्यांचा उल्लेख केला नव्हता. तेव्हां पुढें त्यांनीं या बोलण्याचा इनकार केल्यास
आपली फसगत होईल असें से० वस्लीनें ताडून, आणि इंग्रज वकील मराठ्यांचे
छावणींत गेल्यास इंग्रज हतबल होऊन तहाची याचना करतात असा समज पसरून,
मराठी फौजांस लढण्याचा नवीन हुरूप येईल तो न यावा, म्हणून वस्लीनें बाळोजी
कुंजराच्या या पत्रास कांहीं एक महत्त्व दिलें नाहीं. नंतर अशींच समेटाचीं संधानें.
अनेकांकडून वस्लीकडे चालू होतीं, परंतु सिंद्याकडचा तहाचा खरा उपक्रम नोव्हेंबरच्या
पहिल्या आठवड्यांत ब-हाणपुर व अशीरगड पडल्यानंतर सुरू झाला; आणि त्यानें
आपले दोन वकील यशवंतराव घोरपडे व नारोपंत नाना वस्लीशीं बोलणें करण्यास
पाठविले. पहिलें बोलणें ता. १० नोव्हेंबर रोजीं झालें. त्यांत वस्लीस असें दिसून
आले की दौलतरावानें या दोघांस तहाचे संपूर्ण अधिकार दिलेले नाहींत. तसे
अधिकार लेखी आल्याशिवाय आम्ही तहाचें बोलणें करीत नाहीं, असें पत्र वस्लीनें
दौलतरावास पाठवून जबाब मागविला, आणि वकील आपलेजवळ ठेवून घेतले. त्यावर
दौलतरावानें महंमद मीरखान यास पूर्ण अधिकार देऊन बोलणें करण्यास पाठविलें,
आणि असेही लिहिलें कीं घोरपडे आणि नारोपंत हे केवळ आपल्याच जबाबदारीवर
बोलणे करण्यास गेले, आम्ही त्यांस पाठविलें नाहीं. त्यावरून वस्लीनें ता. २०
नोव्हेंबर रोजीं त्या वकिलांस बोलावून कळविलें, की 'तुम्हांस आतां आमचे
जवळ येथे ठेवून घेतां येत नाहीं.' यावर ते परत जाऊन लगेच पुनःः
