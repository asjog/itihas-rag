होऊं न द्यावी, हा मुख्यार्थ खराच. अलीकडे दुराग्रह वाढून कलहाची वृद्धि जाली.
त्यांत महादजीबावा असते तर, विवेक अविवेक जाले, त्यांचे निराकरण होऊन
पूर्व चालीप्रमाणें घाटास यावें हें सरकार व उभयतांचे अन्वयें झालें असतें.
परंतु पुढील प्रकार पेंचाचे दिसतात. ते असते तर विचाराचे माणूस व दुरंदेश
एक वेळ दुराग्रहानें गोष्टी जाल्या, त्या अविवेकानें जाल्या, हें ध्यानास येऊन
सरकाराशीं व भाऊपण्याशीं पूर्व चालीनें चालून मार्गावर येते. सांप्रत सरदारांचें
मत एक, कारभाऱ्यांचें मत एक. अवघ्यांची वर्तणूक चोरासारखी. धनी कोणी
नाहीं. बाई बायको माणूस. दाब तिळप्राय कोणी मानीत नाहीं. तथापि सरकार
लक्ष्यास जपावें येविशीं बाईची ताकीद वारंवार. गुदस्तांपासून महालचा
पैका वगैरे जमा करून फौजेची रवानगी करणें तितकी केली. स्वतः आपण
मसलतींत जावें तर स्त्रियांचा व्यवहार नाहीं. पुढें सरदार खांसा त्यांची ही
दशा. आपण खांसा व पुत्र व रक्षा पुतण्या सुद्धां उदकाप्रमाणें अनाचाराची
( मद्याची ) पराकाष्ठा. नारो गणेशांनीं सरदारीचा भ्रम रक्षून ज्ञान बाहेर पडूं
दिलें नाहीं. सांप्रत तसेंही माणूस कोणी नाहीं. पागा उपासाखालीं बुडाल्या,
फौजा उठून गेल्या. सर्वांचे गवगव्याचे बचावास डेऱ्याभोंवते दोनचारशें
माणूस गारदी मात्र व पांच तोफा, इतकी रखवाली असतां, गवगवा होऊन
त्यांत तुकोजीबावांनीं मारलें जावेंसें जालें होतें, परंतु तो दिवस टळला. जवळ
वीसपंचवीस लक्षांचें वित्त, रखमाबाई मेली तिच्या वित्ता सुद्धां, पोरें बाळें
दहा लक्षांपर्यंत असतां, सरदारी बुडते. सरंजामाचा अजमास काय, फौज
काय, आपले सरदारीचे खर्च मनस्वी, ते खर्च असावे, पैका आपण खाणें
तो खावा, लोकांनीं व चवधां चोरापोरांनीं खाणें तो खावा. दिवाण व्हावा
त्यानें फौज, तोफखाना, कर्ज मल्हारजी होळकर वगैरेंचे खर्च सांभाळावे.
याखेरीज रक्षा राधीबटीक, तिजकडे पांच हत्ती, आठशें घोडे पागेचे, चिरंजीव
मंडळींच्या पागा, त्यांस पैका द्यावा, चाकरी सांगू नये. सरदारांनी आज्ञा करावी,
त्या अन्वयें पैका द्यावा व दिवाणगिरी करावी. तोही परका नसावा, पुण्याचा
हुजुरून दिवाण आल्यास आपली विलक्षणता चालू देणार नाहीं, हें सरदारांचें
मत; व कारकुनांचें मत जो दिवाण व्हावा त्यानें आपल्या लक्षांत चालावें. तशांत
पाटीलबावांच्या मृत्यूचा हा अनर्थ गुदरल्यानें यांच्या मनांतील भय जाऊन, हिंदु-
स्थानचे अधिकारी जालों, याजवर कृतार्थता मानून, मद्यादिक महापानाचा योग-

