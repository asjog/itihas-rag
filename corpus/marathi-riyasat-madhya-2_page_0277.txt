उपभोगांत आली असून त्यांच्या हकीकती खुलासेवार मिळत नाहींत, ही गोष्ट शोचनीय होय.
पुरंदरे घरीं बसल्यावर ता. १२ फेब्रुवारी स. १७५१ रोजीं पेशव्यानें अनुबाईचा जांवई व चिमाजी आपाची पहिली बायको रखमाबाई हिचा भाऊ, त्रिंबक विश्वनाथ पेठे, यास पुण्यांतील कारभारावर नेमिलें. पुढें पुरंदऱ्यांची व पेशव्यांची मोडी झाल्यावर, पेठे यांस पेशव्यानें साताऱ्यास ताराबाईचे बंदोबस्तास ठेविलें. रामचंद्रबाबा घरीं बसल्यावर, पूर्वीच्या मंडळीस पुनः कामे सांगण्याचा उपक्रम पेशव्यानें केला. हा उपक्रम स. १७५१ च्या पावसाळ्यांत दमाजी गायकवाडाच्या प्रकरणानंतर झाला.
‘ महादोबा बाबाचा सरंजाम व सरदारी करून दिली. चाकरी सर्वोकृष्ठ झाली, तेव्हां कृपा करून दिल्हे. ( १ ऑगस्ट १७५१, भा. ब. श. पृ. २४ ). आश्विन शु० ३ बुधवारी ( ११-९-१७५१ ) पहाटे दिवस उगवतां महादोबा नानाकडे भाऊकडे जाऊन आले. तिसरे प्रहरीं बोलावून नेलें. सदरेस कारभारास बसले होते. बाबाची समजूत झाली. अगोदर आठ चार दिवस मध्यस्थी होत होती. रोज मजकुरीं एकत्र झाले.’ पुढें ता. १७ रोजीं ‘ प्रधानपंत संध्याकाळच्या प्रहर दिवसास महादोबाचे येथें गेले. मध्यरात्रीं फिरून आपल्या वाड्यांत आले. दुसऱ्या दिवशीं दसऱ्यास ( १८।९ ) श्रीमंतांबरोबर महादोबाही शिलंगणास गेले. वस्त्रें दिल्हीं [ पु. रो. ७१ ] सरदारी देऊन पुणे देशाचा सुभा, पुत्र नीळकंठ महादेव याचें नांवें करून, त्यांस स्वारीबरोबर घेऊन गेले ( का. सं. श. पृ. १२ ). आषाढ शु० १० गुरवारी ( ९.७.१७५२ ) अवशीचे अकरा घटका रात्रीस प्रधान मुहूर्तेंकरून स्वारीस निघून त्रिंबक विश्वनाथाचे घरीं बारावे घटकेस येऊन राहिले. घरून निघतेसमयीं मुहूर्त चांगला झाला. दिवस उगवून भाऊ, दादा, व रामचंद्रबाबासह सासवडास महादोबाचे समजाविशीस गेले. महादोबांनी चार हजार फौज ठेवावी, सुरत अठ्ठाविशींत पांच लाखांचा मुलूख वसुली सरंजाम द्यावा, महीपल्लीकडे साडेतीन लाखांचा