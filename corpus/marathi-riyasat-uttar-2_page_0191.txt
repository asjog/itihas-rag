आणखी हरामखोरी केली, त्याचा नतीजा त्यास तसाच देऊन जिवंत धरून
पारिपत्य करावें, याकरितां फौजेनें, पैक्यानें व मेहनतीनें जितके प्रयत्न होते
तितके केले. त्यांचें सार्थक श्रीमंतांचे प्रतापें होऊन मार्गशीर्ष व ७ स (१९ डिसेंबर)
गुलाम कादर यास जिवंत धरिला. संतोषाचें वर्तमान श्रुत व्हावयाकरितां
लिहिलें आहे. गुलाम कादर याचे हातीं बादशहाची सलतनत मालमालियेत सुद्धां
लागल्यानें बलवान होऊन फौजेचा जमाव भारी केला होता. चाळीस पन्नास
हजारांचा भरणा होता. मेरटेस आसरा धरून गुलामानें लढाई पाडिली. ऐशीं
तोफा, शिवाय पलटणें, तशांत किल्याचा आसरा, यामुळे दोन महिने लढला.
परंतु लोकांनीं रात्रंदिवस मेहनत करून निकडीनें हल्ला करून पलटणें कापून
काढिलीं. त्या गडबडींत गुलाम पळून जात होता, तों पंचवीस कोसांवर फौजेनें
धावून जाऊन शामलीचे गढींत धरून फौजेंत आणिला. त्या समागमें रोहिले
पांच सातशें मिळून पळत होते ते कापून काढिले. या उपरी त्याचे अप-
राधानुरूप त्यास फळ देऊन त्याचें पारिपत्य होईल. या मागेंच हल्ला करून पारि-
पत्य केलें असतें; परंतु अलीबहादर पोंचून त्यांच्या हातें गुलामाचें पारिपत्य
जालें हें हिंदुस्थानी राजेरजवाडे या सर्वांस समजावें, त्यावरून हल्ला न केला.
रसद बंद करून चौक्यांचा बंदोबस्त करणें म्हणोन लिहिलें, आणि अलीबहा-
दराची रवानगी येथें येतांच केली. ते पोंचल्यावर निकड करून गुलामाचें पारिपत्य
झालें. पुढें घोसगड व सहारनपुर येथें धावून जाऊन दोन्ही जागां लवाजमा व
घोसगडांत त्याची आई आहे त्यांस हस्तगत करणें म्हणून लिहून पाठविलें.
फौजा गेल्या आहेत. दोन्ही स्थळें हस्तगत करतील. आम्हांकडील लोकांस
हिंदुस्थानचे स्वारी समागमें आठ नऊ वर्षे जाहलीं. इतःपर लोक राहणार नाहींत.
या मागेंच गवगवा करून जावेंसें केलें होतें, परंतु रोहिल्यानें हरामखोरी केली,
त्याचें पारिपत्य करण्याकरितां, ज्यानें जें गांवखेडें अगर महाल मागितला, तो
देऊन लोकांस दिल्लीस रवाना केलें. त्यांनीं रात्रंदिवस मेहेनत करून गुलाम हस्त-
गत केला. तेव्हां आतां लोक पोटाविशीं गवगवा करून चालूं लागतील. पैसा
असता तर या फौजेचे फडशे करून नवी फौज ठेवून अलीबहादराचा बंदोबस्त
करून द्यावयास येता. येथील ओढीचा अर्थ वारंवार लिहिण्यांत आलाच आहे.
अलीबहादरांची पुरवणी फौजेनें व खर्चानें करावी, बादशाही संस्थान, आपल्याकडे
निमित्त न येतां, साताऱ्याप्रमाणें आलें आहे. बादशहाचे लवाजम्याचा खर्च