पुण्यास लिहून पाठविलेले असावे. त्यांवरून असें दिसतें कीं, हिंदुस्थानांतील सर्व
लहान थोर सत्ताधीशांच्या दरबारांत नानानें आपले बातमीदार ठेविले असून,
त्यांजकडून तेथील महिनेमहालवी दिनचर्या, तपशीलवार मागविण्याचा त्याचा
प्रघात होता. एका नागपुरकरांच्या घरची चार महिन्यांची दिनचर्या जर वरील
कागदांत समाविष्ट आहे, तर एकंदर दहावीस वर्षाच्या काळांतील अनेक दरबा-
रांचे लेखी बाड नानाकडे केवढे प्रचंड सांचलें असेल त्याची कल्पनाही आज होत
नाहीं. बहुधा हे सर्व कागद आतां नष्ट झाले असावे. *

रघूजीची आई चिमाबाई, बायको बांकाबाई व नातसून दर्याबाई (तिसऱ्या
रघुजीची बायको) या तिघी उत्तर भोसलेशाहींतील सुप्रसिद्ध स्त्रिया असून
त्यांचीं नांवें त्यांजकडील व्यवहारांत वारंवार येतात. शिवाय रघूजीच्या बहिणी,
बाळाबाई (मोहिते), ठकूबाई (गुजर) व झिंगाबाई (मोहिते) यांची नांवें
कारणपरत्वें येतात. रघूजी अत्यंत मातृभक्त असून दररोज मातुःश्रीशीं चार सहा
घटका एकांतांत त्यांचें खलबत झाल्याचे उल्लेख भरपूर आहेत. राजकारणांत,
तसेंच सामाजिक व कौटुंबिक व्यवहारांत कांहीं प्रश्न किंवा अडचण उत्पन्न झाली
तर, तिचें निरसन रघूजी मातुःश्रींच्या सल्लल्यानें करी. कोणत्या प्रसंगास कोण
मनुष्य कसा उपयोगी पडेल हें ती बाई अचूक रघूजीस सांगे. स. १८०३ त
इंग्रजांशी लढतांना रघूजीचा पराभव होऊन त्यास अत्यंत वैताग उत्पन्न झाला.
आपण इंग्रजांचे दास बनलों हें त्यांच्या मनास सारखें खाऊं लागलें. तेव्हां चिमा-
बाईनें त्यास पुष्कळ धीर दिला. इंग्रजांशी लढून मरून जावें अशा उद्देशानें
रघूजी आपल्या सल्लागारांस म्हणाला, 'आजवर मी आपले हातें जेवीत आलों.
आतां ही इंग्रजांची ताबेदारी येऊन बनली; तेव्हां पुढें तुम्हां नोकर लोकांचे
हातून घडणार नाहीं.' त्यावर नारायण यशवंत म्हणाला, 'हें दौलतीचे काम
आहे. अशा वेळेस आग्रह करणें सल्ला नाहीं. प्रसंग संपादून पुढे याजला तोड
बहुत आहेत. इंग्रज लोक बोलण्यापलीकडे जबरदस्ती करतील असें होणार नाहीं.
बोलण्यांत मात्र पक्कें करून घ्यावें, मग चिंता नाहीं. 'x

त्या वेळच्या प्रवासाच्या व तीर्थयात्रेच्या दृष्टीने वरील दिनचर्चा वाचण्या-
जोग्या आहेत. चिनूरजवळ गंगादक्षिणतीरीं वेंकाना शास्त्री यांनीं सामयागाकरितां
