टिपूच्या विरुद्ध स. १७९० त त्रिवर्गाचा तह झाला तो अद्यापि बंधनकारक होता;
आणि युद्ध झाल्यास त्यांत निजामानें व मराठ्यांनीं इंग्रजांबरोबर आपल्या फौजा
पाठविणें अवश्य होतें. निजामाची व इंग्रजांची गट्टी जमून त्यांच्या फौजा तयार होऊं
लागल्या व तुम्ही आपल्या फौजा तयार करा अशी सूचना इंग्रजांकडून पेशव्यांस
आली. नानास याची माहिती आगाऊच होती, आणि निजामास तर फौजेच्या खर्चा-
करितां नानानें पैशाचा पुरवठा केला होता. सिंद्याशीं आपला बिघाड झाल्यास
निजाम इंग्रजांच्या या फौजा आपल्या मदतीस आणाव्या अशी ही नानाची योजना
होती. हे प्रयोग अगदीं गुप्तपणे चालले असले तरी त्यांची वदंता बाजीराव व सिंदे
यांस थोडी बहुत कळतच होतीच. अर्थात् नानाविषयीं त्यांचा विशेष बेबनाव होण्यास
हैं आणखी एक कारण झालें.

टिपूच्या मदतीस मराठी फौज जाणे झाल्यास तिचें आधिपत्य स्वीकारण्यास परशुराम-
भाऊ शिवाय अनुभवी सरदार दुसरा कोणी नव्हता. परंतु भाऊवर बाजीरावाचा अत्यंत
रोष असून त्याजला कैदेतून सोडूं नये अशीच त्याची इच्छा होती. तथापि सोडणेच
झाल्यास पुनः त्यास वर डोके काढतां येऊं नये असा जबरदस्त दंड त्याजपासून घेऊन
त्यापायीं सर्व घरदार भरीस घालण्याची पाळी त्याजवर आणणें हें तरी बाजीरावांचे
हातचे होतें. भाऊ मांडवगणास रास्त्यांचे कैर्देत असून, त्याची सुटका करण्याविषयीं
माधवराव रास्ते, समस्त पटवर्धन मंडळी व दुसरे पुष्कळ हितचिंतक यांची खटपट बाजी-
राव, सिंदे व नाना या सर्वांकडे चालू होती. नानाचा भाऊवर मोठा राग असूनही त्याची
सुटका करण्यास आपण साह्य करण्याचें त्यानें कबूल केलें. कारण अडीअडचणीस
भाऊ इतका दुसरा गृहस्थ नानाचे उपयोगी पडणारा दुसरा नव्हता. स. १७९७ आगस्ट
अखेरीस 'सिंदे सरकार वाड्यांत आले. तेथे संपत शनिवारीं तैलाभ्यंग होऊन
भोजन झालें. परशुराम भाऊंच्या सुटकेविषयीं सिंद्यांनीं श्रीमंतांस विनंति केली.
हरामखोर मी आहे: प्रथम संमत ( चिमाजी आपास नेण्यास) न देतों तर भाऊंच्या
हातून हे कृत्य होतें कीं काय ? मी हिंदुस्थानास गेल्यावर शत्रूवर जाण्यास येथे
सरदार कोण आहे ? अंतर पडलें असतां, क्षमेंत आणोन सरकार कामावर पाडावें.'
ऐसीं बोलणीं पडलीं, तेव्हां राज्यांतील दंगा वारला म्हणजे त्यांची सुटका होईल, असें
श्रीमंत बोलले. त्यावरून पुढील सालीं सातारकर छत्रपतीवर स्त्रारी झाली, त्या संधींत
म्हणजे ता. १६-६-१७९.८ रोजीं दहा लक्ष दंड घेऊन बाजीरावानें भाऊची सुटका
केली, तो प्रकार पुढें येईल.
