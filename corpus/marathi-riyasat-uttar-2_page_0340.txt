लष्करी पेशाची आवड सिद्धीस नेण्याकरितां डी बॉयनने सन १७८६ त फ्रान्स देशांत येऊन तेथील एका फ्रेंच लष्करी तुकडींत नोकरी पतकरिली; आणि तीन वर्षे फ्रान्सांत तें काम केल्यावर त्याच्या पलटणीची मॉरिशसला बदली होऊन तेथे त्याचें दीड वर्ष गेले. तेथून परत आल्यावर त्यानें फ्रान्सची नोकरी सोडून ग्रीस देशांत प्रयाण केलें. तेथे त्या वेळीं रशिया व तुर्क यांचें युद्ध चालू असल्याने रशि-यन फौजेंत त्यास कॅप्टनची जागा मिळाली, तेणेंकरून साहसाने नांव काढण्याची न्याची सोय झाली. परंतु अल्पावधीतच न्यास तुर्कीनी पकडून कॉन्स्टॉटिनोपल येथे विकले. युद्ध मंपल्यावर बापानें दंड भरून त्यास सोडवून घेतलें. नंतर रशियति सेंपिटर्सबर्गला जाऊन तो राणी कॅथराईन हिला भेटला. तिला हिंदुस्थानकडील इंग्रजांच्या व्यवहारांची माहिती पाहिजे होती. ती मिळवून देण्याचे काम यानें पतकरिलें. लॉर्ड मेकार्टने हा त्या वेळी रशियात इंग्रजांचा वकील असून न्याची डी बॉयनने ओळख करून घेतली व ती पुढे त्याच्या उपयोगी पडली. व्या नंतर त्यास पीटर्सवर्ग येथे पुनः रशियन फौजेंत अंमलदाराची जागा मिळून च्या पेशानें त्यास ग्रीस देशांत लढाईवर यावे लागले. पुढें कांही काळानें तो स्मर्ना-मध्ये गेला असतां नेथे हिंदुस्थानांतून आलेले कांहीं इंग्रज गृहस्थ त्याला भेटले. त्यांच्याकडून त्यास हिंदुस्थानची हालहवाल कळून त्यानें इजिप्तच्या मार्गे इकडे येण्याचा निश्चय केला. इजिप्तांत गेल्यावर तेथे इंग्रज वकील जॉर्ज बॉल्डविन म्हणून होता, त्यानें डी बॉयन यास शिफारसपत्रे देऊन मद्रामेस पाठविले. जानेवारी स. १७७८ त डी बायन मद्रासेस दाखल झाला आणि लगेच कर्नल बेलीच्या हाताखालील एका इंग्रज पलटणीवर त्याची नेमणूक झाली. स. १७८० च्या पावसाळ्यांत कर्नल बेलीची फौज हैदराने कापून काढली, त्या प्रसंगी डी बॉयन मारला जावयाचा, पण धान्य आणण्याच्या कामावर तो बाहेर असल्यामुळे बचावला. पुढें वरिष्ठांशों न पटल्यामुळे त्यानें मद्रास लष्करांतील नोकरीचा राजीनामा दिला आणि तेथील गव्हर्नर लॉर्ड मेकार्टने याचीं शिफारसपत्रे घेऊन स. १७८२ त तो कलकत्यास गेला. तेथून उत्तर हिंदुस्थानांत व वायव्य सरहद्दीकडे प्रवास करून त्या वाटेनें परत सेंटपिटर्सबर्गला जाऊन राणी कॅथराईनला भेटण्याचा त्याचा मुख्य हेतु होता. हेस्टिंग्सनें शिफारसपत्रं देऊन त्यास लखनौ येथे वजीर असोक-उद्दौल्याकडे पाठविलें. स. १७८३ च्या आरंभीं तो लखनौस पोंचला. हेस्टिंग्सच्या