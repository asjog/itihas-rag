मूळचा मलीक रयहान नामक सरदाराचा नोकर असून, धनी मेल्यावर ता त्यांच्या मुळांस बाजूस सारून आपण कारभार बळकावून बसला होता.म्हणून आदिलशहाची त्याजवर मर्जी नव्हती. प्रस्तुत प्रसंगी शहाने त्यास बोलावणें पाठवून कळविलें, कीं 'शिवाजीवर जाऊन त्याची तुम्ही खोड मोडाल, तर तुम्हांवरील आमची इतराजी नाहींशी होईल.' सीदी जौहर यानें ही गोष्ट तत्काळ मान्य केली. आदिलशहाने त्यास सलाबतजंग असा किताब देऊन शिवाजीवर पाठविलें. त्याजवळ दहा हजार स्वार व चौदा हजार पायदळ इतकी फौज असून शिवाय अफझलखानाचा मुलगा फाजल महंमद हा बापाच्या वधाचा सूड घेण्याकरितां त्याजबरोबर हजर होता. ही तयारी पाहून जंजिऱ्याचा सीदी व वाडीचे सावंत हेही शिवाजीवर उठ-ण्यास उद्युक्त झाले. इकडे शिवाजीनें न घाबरतां आपला बंदोबस्त चांगला केला. स्वपरबलाबलाची त्यास आतां बरीच पारख झाली होती. त्यानें आपले भरंवशाचे सरदार आजूबाजूच्या बंदोबस्तास ठेविले. राघो बल्लाळ यास सीदीचे बंदोबस्तास पाठविलें. बाजी पासलकर यास वाडीचे सांवताचा बंदोबस्त करावयास सांगितले. पुरंदर, सिंहगड, प्रतापगड यांच्या आटो-क्यांतील मुल्लखांत मोरोपंत पिंगळे फौजबंद राहिला. कल्याण प्रांतीं आबाजी सोनदेव होताच. ह्याप्रमाणें तयारी करून, स्वतः शिवाजी पन्हाळा किल्ल्या-वर राहिला. शिवाजीस वाटला होता तितका हा किल्ला मजबूद नव्हता. सीदी जौहर थेट पन्हाळ्यावर आला. पावसाळा असतांही त्याने मोर्चे बांधून किल्ल्यास वेढा दिला. तेव्हां बाहेरच्या लोकांशी शिवाजीचे दळणवळण अगदीं बंद झालें. शिवाजी आतां आपले हाती खचित येतो, अशी सीदीस मोठी आशा लागली आणि तो वेढ्याचे काम जोरानें चालवू लागला. तेव्हां ' किल्ला स्वाधीन करून देतों, आणि अभयवचन दिल्यास आपण स्वतः किल्ल्याखाली येऊन स्वार्धान होतो,' असे शिवाजीनें सीदीर्शी बोलणें लाविले. त्याप्रमाणें इमान झाल्यावर शिवाजी एका मोर्व्याजवळ येऊन सीदीस भेटला, तेव्हां दुसरे दिवशीं किल्ला स्वाधीन करण्याचे ठरले. नंतर शिवाजी परत किल्ल्यांत गेला. त्या रात्रीं विजापुरचे लोक तह ठरला असे समजून बेसावध होते. मध्यरात्र होतांच शिवाजी मावळ्यांची एक टोळी बरोबर घेऊन अंधारांतून शत्रूचे चौक्यापहारे चुकवीत किल्याखाली