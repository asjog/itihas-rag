बाजूचे मातबर सरदार चौघड्याचे धनी देखील पूर्वीच पळाले. उजवे बाजूचेही
होळकर शिंदे निघोन निशाण निघालें. दोन तीन शत पायदळ होतें. श्रीमंत
दिसेनासे झाले. तेव्हां ईश्वरें बुद्धि दिली. माघारे फिरलों. प्रथम युद्धांत
बापूजीपंतीं (हिंगणे) बोध केला, माघारे फिरावें. त्यांस उत्तर केलें कीं
अशा समयी श्रीमंतांस सोडणें ठीक नाहीं. परंतु पुढे याप्रमाणें जहालें.
लक्ष सैन्य असतां एकही त्या समयीं श्रीमंतांस आप्त न जाहला. बहुत
दिवस अन्न भक्षिलें. कृपा पुत्रवत् केली. चांगला काळ होता तेव्हां केंसास
धका लागल्यास प्राण देऊं अशा प्रतिज्ञा. परंतु ईश्वरघटित विपरीत काळ,
त्यांत सोबती कोण होतो ! सर्व सुखाचे सोबती, निदान कोणी नाहीं. सर्व
वाताहत जहाले. मी सायंकाळचे दोन घटका दिवसास पाणिपतांत आलो.
तेथे परमेश्वरें वाट दाखवावयापुरते रामाजीपंत (दाभोळकर) उभे होते.
सांगू लागले, घोडे वस्खें टाकून द्यावी. शुद्ध लंगोटी लावून बसलों. रात्र
जहाल्यावर चाललों. तों एका कोसांत तीन चार वेळ टोपीवाल्यांनी शरीरास
हात लावून झाडा घेतला. दर खेपेस समागमेंचे दहावीस तोडून टाकीत. त्यांत
मी राहिलों हे सत्ता ईश्वराची. परंतु बापूजीपंत, रामाजीपंत (आमचे बरोबर)
राहतच गेले. असे जातां दहा बारा कोश पश्चिमेस गेलों. तों तेच शत्रु
येऊन रामाजीपंत व बापूजीपंत यांस जखमी भारी केलें. पडले. मी एकटा
राहिलों, तो गवतांत ईश्वरें माझें रक्षण केलें. पुढें दो कोशांवर मागती दृष्टीस
पडले. तो मागती तृणांत जाऊन बसलों. तो जवळ येऊन काढू लागले,
मग गेले. पाणिपतावर शक्ति बहुत क्षीण, पण पादचारी अभ्यास नसतां,
सोळा सत्रा कोस अन्नोदकाव्यतिरिक्त आलों. क्षुधा तिसरे प्रहरी लागली, तेव्हां
बोरीचा पाला सांपडला तो खाऊन पाहिला. तो तोंडांत जाईना. तसाच सायंकाळी
एका प्रामाबाहेर आलों. तों एका बैराग्यानें पीठ आणून दिलें. त्याची भाकर
खादली ती अमृतप्रमाण लागली. नंतर निद्रा केली. प्रातः काली दुसरे गांवास गेलों.
एका साहुकारानें भोजन घातले. तों शत्रूचे स्वार गांवांत आले. तेव्हां पायउतारा
होऊन चाललों. असे सात दिवस समागमेची मंडळी सुद्धां रेवर्डास आलों.
