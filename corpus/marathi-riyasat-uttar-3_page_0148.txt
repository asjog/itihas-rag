हा त्याचा उद्योग वेल्स्ली मद्रासेस उतरण्यापूर्वींच केप् ऑफ् गुड् होप येथें
असतांना सुरू झाला. हैदराबादचा इंग्रज रेसिडेंट मेजर डब्ल्यु कर्कपॅट्रिक प्रकृतीच्या
कारणानें स्वदेशीं परत जात असतां केप येथें वेल्स्लीस भेटला. हाच इसम पूर्वी
महादजी जवळही असल्यामुळें त्यास हिंदुस्थानांतील एकंदर परिस्थितीची पूर्ण माहिती
होती. वेल्स्लीनें त्यास कांहीं लेखी प्रश्न देऊन त्यांचीं उत्तरें त्याजकडून लिहवून घेतलीं,
आणि त्या माहितीवर त्यानें आपल्या पुढील धोरणाचा अंदाज ब्रिटिश सरकारास
लिहून पाठविला. वेल्स्लीच्या पुढील कारभारांत फ्रेंच द्वेषाचें हें भूत त्याच्या डोळ्यांपुढें
सारखें नाचत होतें. इंग्रज अधिकारी एखादें काम हातीं घेतात तेव्हां ते तें किती
निष्टेनें व चौकसपणें सिद्धीस नेतात याचें वेल्स्लीच्या इतकें चांगलें उदाहरण दुसरें
सहसा मिळणार नाहीं. मेजर कर्कपॅट्रिक हैदराबादहून गेला तेव्हां त्याचे जागीं त्याचाच
भाऊ कॅप्टिन जे. ए. कर्कपॅट्रिकची नेमणूक झाली. याचा संदर्भ पुढें कळून येईल.
फ्रेंच सेनापति नेपोलियन यानें स. १७९७ सालीं इटली ऑस्ट्रिया वगैरे देशांत
प्रचंड विजय संपादन आपल्या नांवाचा दरारा एवढा बसविला, कीं इंग्लंडांत तर
त्याच्या पराक्रमांनीं लोकांस कांपरेंच भरलें. स. १७९७ च्या अखेरीस फ्रेंच सरकारानें
इंग्लंडचा पाडाव करण्याचा उद्योग हातीं घेऊन नेपोलियन यास इजिप्त सिरिया वगैरे
देश जिंकण्याचा हुकूम केला. इंग्लंडचें सारें ऐश्वर्य हिंदुस्थानामुळें प्राप्त झालें असून
त्यांस येथून काढून लावल्याशिवाय इंग्लंडचा पाडाव होणार नाहीं अशी फ्रेंच
सरकाराची समजूत असल्यामुळें, फ्रेंचांची सत्ता हिंदुस्थानांतून साफ काढून लाव-
ण्याचा उद्योग वेल्स्लीनें हातीं घेतला. वेल्स्ली हिंदुस्थानांत दाखल झाला, त्याच
सुमारास नेपोलियनची फौज इजिप्तचे किनाऱ्यावर उतरली. स. १७९८ च्या
जुलाई महिन्यांत कैरो राजधानींत नेपोलियननें प्रवेश केला. मागें अबूकीरच्या आखा-
तांत त्याचें आरमार होतें त्याचा नेल्सननें पाडाव केला, तरी स. १७९९ च्या उन्हा-
ळ्यांत नेपोलियननें सिरिया प्रांतांत प्रवेश करून एकर शहर जिंकिलें आणि हिंदु-
स्थानाकडे मोर्चा वळविला. त्या वेळीं त्यानें टिपूस पत्र लिहिलें कीं, 'आम्ही तुमचे
मदतीस येण्यास निघालों आहों. तुम्हीं आपले भरंवशाचे वकील आम्हांस तिकडील
संपूर्ण माहिती देण्यासाठीं मस्कत व मोचा येथें पाठवावे.' यावरून दिसून येईल कीं
हिंदुस्थानांतून फ्रेंचांचा उठाव ताबडतोब केला नाहीं, तर आपल्या राष्ट्राची धडगत नाहीं
अशी ब्रिटिश प्रधानमंडळाची व वेल्स्लीची खात्री झाली. म्हणून हिंदुस्थानास येतांच
वेल्स्लीनें तो उद्योग हातीं घेतला; आणि लगेच टिपूशीं युद्ध करून ता. ४-५-१७९९