संबंधानें वादविवाद होऊन शेवटीं ता. ६ जानेवारी रोजीं तहावर उभय पक्षांच्या
सह्या होऊन व पुढें ता. १७ रोजीं ग० ज० ची मंजूरी मिळून तो कायम झाला,
त्यास मंदसोरचा तह असें नांव आहे. या तहानें होळकरांचें राज्य संपुष्टांत आलें
आणि राजपुतांवरील खंडणीचा त्यांचा हक्क बुडाला. एकंदर प्रकार माल्कमने केवळ
लष्करी धाक दाखवून परंतु मुख्यतः युक्तीच्या वाटेनें सिद्धीस नेले. सिंद्यांचे तहांत
इंग्रजांनी बाळाबाई सितोळे हिला जशी जहागीर दिली, तशीच यशवंतरावाची मुलगी
भीमाबाई म्हणून होती तिला त्यांनीं बुंदेलखंडांत कुंच परगणा जहागीर दिला.
हा केवळ खासगी मोहबतीचा प्रकार कडू गोळीच्या शर्करावगुंठना सारखा होता.
भिमाबाईचें लग्न पूर्वी स. १८०९ च्या फाल्गुनांत गोविंदराव बुळे याजबरोबर झालें होतें.
ती पुढे नोव्हेंबर स. १८५८ त मरण पावली. मंदसोरच्या तहाचे प्रकरण आटोपतांच
गणपतराव दिवाण व गफूरखान इंग्रजांचे छावणींत येऊन स्वाधीन झाले. तेथे माल्कम-
च्या सल्ल्यानें तात्या जोग यास कारभारी नेमण्यांत आलें. तसेंच अमीरखानाचाही
संबंध तुटला. गफूरखानास स्वतंत्र जहागीर देऊन स्वस्थ बसविलें. परंतु रामदीन
बाणेदार होता त्यास हा एकंदर प्रकार बिलकूल पसंत पडला नाहीं. तो तडफदार
सरदार तात्काळ आपला जमाव घेऊन दाक्षणेंत बाजीरावाचे मदतीस धावून गेला.
होळकरशाहीचीं पुढील व्यवस्था बांधून देण्याचें काम सरजॉन माल्कमनें सिद्धीस नेलें,
म्हणूनच मध्य हिंदुस्थानांत त्याची एवढी प्रतिष्ठा वाढली. एवंच स० १८१७ च्या
नोव्हेंबर डिसेंबर महिन्यांत पुणे, नागपुर, होळकर व सिंदे आणि राजपूत राजे
यांची कशी हवाल झाली तें ध्यानीं येईल.
मल्हारराव होळकर पुढें क्षयरोगानें ता. २७०१००१८३३ रोजीं मरण पावला.
त्या वेळीं वय २८ वर्षाचें होतें. हा चैनी व उधळ्या होता. बायकोचें नांव गौतमाबाई
ताईसाहेब. मृत्युसमयीं त्यानें विठोजीचा मुलगा मार्तंडराव यास दत्तक घेण्याचें
ठरविलें. दत्तविधान ता. १७०१०१८३४ रोजीं झालें. पण मध्यंतरीं विद्वजीचा दुसरा
मुलगा हरिराव हा घराण्याचा मालक झाला, त्याची कारकीर्द ता. १८०४०१८३४
पासून चालली. मार्तंडराव पुढें १८४९ साली वारला, त्याच्या बायकोचें नांव रखमा-
बाई. हरिराव ता. १६०१००१८४३ रोजीं वारला. त्याच्या बायकोचे नांव भागीरथी-
बाई. एकंदरींत होळकरांचे घराण्यांत मोठ्या घडामोडी दिसतात. इंदूरचे खासगीवाले
व फडणीस यांचीं घराणीं ऐतिहासिक कालांतील आहेत. ती हींः-
