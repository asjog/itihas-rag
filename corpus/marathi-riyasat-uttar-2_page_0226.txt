पाठविलें, आपणांस आमचे येण्याचा संशय प्राप्त जाहला, त्या अर्थी आम्ही निरोपास येत नाहीं. यांजबरोबर निरोपाचे विडे द्यावे. त्यांजला पाटीलबावांनीं सांगितलें, तुम्ही परत जाऊन अलीबहादरांस घेऊन या. ते न जातां निरोपाचे विडेच मागूं लागले. त्यावर पाटीलबावांनीं राणेखानभाई, शिवाजीपंत बापू, आबा चिटणीस व मी अशा चौघांस अलीबहादरांस समजावून आणावयास पाठविलें. सर्वांनीं बहुत प्रकारें त्यांची खातरजमा केली. शिवाजीपंत बापूंनीं स्पष्टच जिम्मा घेतला, तरी अलीबहादरांनीं साफच उत्तर केलें कीं, आम्हांस कोणाचाच भरंवसा पुरत नाहीं, तुम्हांस आमची गरज असली तर उदईक साऱ्यांनीं येऊन खातरजमा करावी तरच आमचें येणें घडेल, नाहीं तर हाच आमचा रामराम. असें बोलून कूच करून माघारे मथुरेचे मुक्कामीं गेले.’ *

३१ जानेवारी १७९१ च्या पत्रांत पुढील हकीकत आहे. ‘स्वामींचीं पत्रें येण्या-पूर्वींच उभयतांचें वांकडें पडोन अलीबहादर मथुरेहून कूच करून गेले, तेव्हांपासून आजपर्यंत आमची सेवकपणाची रीत होती तितकी खर्च केली. पाटीलबावांजवळ बहुत वेळ बोलण्यांत आणिलें. पुढें आपलें पत्र आल्यावर पुन्हा उद्योग केला. परंतु पाटीलबावांचा खंबीर एकच कीं, ‘ आम्ही सरकारचे सरदार, तेही सरकारचे सरदार. श्रीमंतांनीं माझे लिहिण्यावरून त्यांस व होळकरांस आमचे कुमकेस पाठ-विलें. सरकार आज्ञेप्रमाणें ते येथें आले. उभयतांचा सन्मान यथास्थित राहिला. असें असतां त्यांनीं चित्तास येईल तशा वर्तणुकी केल्या. त्यांनीं आम्हांस प्रथमच सांगावयाचें होतें कीं, तुमचें आमचें बनत नाहीं. ती गोष्टी न करितां आम्ही गोवर्धनाहून कूच केलें, ते समयीं उभयतांनीं सड्या फौजेंतून आपली फौज बोलवून घेतली. त्यास हें काम आमचे घरचें नव्हतें. सरकारचाकरी होती. ती चाकरी करून मग फौजा आणावयाच्या होत्या. उभयतांनीं आपली फौज माघारी आणल्यामुळें सारी मसलतच दगा खात होती. परंतु आमची निष्ठा श्रीमंतांचे पायाशीं, तेणेंकरून मारवाडी व जयपुरवाले दोघेही रुजू होऊन सलूख केला; आणि दोनही राज्यांची मसलत आटोपली. अजमीरचा किल्ला मुलूख सुद्धां हस्त-गत करून घ्यावयाचा ठराव त्यांच्याशीं केला आहे. इतक्याही गोष्टी श्रीमंतांचे प्रतापेंकरूनच यथास्थित होतील. या उभयतांनीं मात्र आमचा नाश करण्याचा इरादा धरला होता. अद्यापि तीच चाल आहे. त्या पक्षीं त्यांचें आमचें कधीं