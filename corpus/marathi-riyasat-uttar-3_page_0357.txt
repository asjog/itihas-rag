ग० ज० स वाटून त्यानें रेसिडेंटास समजूत दिली कीं, 'अतिप्रसंग करून तुम्हीं दौलतरावास
चिडवू नये.' दौलतरावाची मर्जी संभाळून आपला मतलब साधण्याचें काम जेंकिन्सकडून
बरोबर होत नाहीं असा ग० ज० चा समज होऊन, त्यानें क० क्लोज याची बदली तावड-
तोब सिंद्याचे दरबारी केली; आणि चोरी करणाऱ्या गुन्हेगारांचा तपास करून त्यांस
शिक्षा करा व झालेलें नुकसान भरून द्या, अशी नेटाची मागणी सिंद्याकडे केली.
अशा प्रकारें एक महिना बोलाचालींत निघून गेला. ता. २४०२०१८०५ रोजीं
दौलतरावानें उज्जनीस जाण्याच्या रोखानें सागराहून कूच केलें. रस्त्यांत ता. २ मार्च
रोजीं दौलतरावानें सर्जेराव घाटग्यास बरोबर घेऊन रेसिडेंटाची भेट घेतली; आणि नम्र
भाषणांनीं विनंति केली, कीं 'झालेले प्रकार सर्व आपण विसरून जावे आणि स्नेहभाव
पूर्ववत् कायम ठेवावा.' छावणींत असतांच नरवरच्या मुक्कार्मी दौलतरावानें बहीण
बाळाबाई शितोळे हिच्या मुलाचें लग्न केलें. त्याचा लग्नसोहळा मार्च ता. ७ पासून
१४ पावेतों एक आठवडा चालला होता.
दौलतरावाच्या वर्तनावर रेसिडेंटाची सक्त टेहेळणी सुरू झाल्यापासून घासाघीस
वाढत जाऊन त्यास स्वातंत्र्य कसें तें बिलकूल राहिलें नाहीं. या स्थितीबद्दल अत्यंत
खंति वाटून तो सदैव दुःखी व संतप्त राहत असे. अशा मनःस्थितींत त्यानें यापूर्वीच
एक लांबलचक पत्र स्वतः ग० ज० यास लिहून त्यांत सर्व गा-हाणीं नमूद केलीं;
आणि न्याय, नीति, वचनें, तह, करार इत्यादि सर्वोस हरताळ फासून इंग्रजांनी
कसे स्वेच्छाचार चालविले आहेत त्याचें भरपूर माप त्यानें ग० ज० चे पदरांत
घातलें. हें पत्र त्यानें आपल्या खास माणसांबरोबर ता. १८०१००१८०४ रोजीं
काशीच्या वाटेनें कलकत्त्यास रवाना केलें. पण तेथे पोचण्यास त्यांस चार
महिने लागले. ग० ज० नें पत्र वाचून लगेच त्यास तसेंच लांबलचक उत्तर लिहून
पाठविलें; आणि त्यांत सिंद्यानें केलेले दोषारोप खोडून काढिले. या पत्रांच्या नकला
त्यानें माहितीसाठीं इंग्लंडचे सरकाराकडेही पाठविल्याः आणि इकडे दौलतरावाची
मार्दवानें समजूत करण्याचा मार्ग मनांत आणून सर्व चाललेल्या तक्रारी तडजोडीनें
मिटवून घ्या, कठोर वर्तनानें त्यास चिडवू नका, सौम्यपणानें त्याची समजूत घाला,
असा हुकूम रेसिडेंटास पाठविला. अशा रीतीनें ग० ज० आतां अनुभवानें शहाणा
झाला. सर्जेराव घाटग्यास कारभारांतून काढण्याचा हट्ट त्यानें सोडून देऊन त्या संबंधानें
एवढेच कळविलें कीं, 'घाटग्यास कारभारांतून काढणें तुमच्याच हिताचे आहे,
परंतु न काढल्यास त्यांत आमचें कांहीं जात नाहीं.' क० क्लोज याजला अनेक
