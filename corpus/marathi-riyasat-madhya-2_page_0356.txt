सुलुखेची व लढाईची तयारी होत आहे,' असा प्रकार वकिलाने पाहून
तो पेशव्यास लिहून पाठविला. या वेळच्या भानगडी संबंधानें रा. खं. १
ले १-१४ ची पत्रें तपशीलवार व वाचण्यालायक आहेत. प्रथम
रामदासानें जबाब दिला, 'आम्ही न बोलतां खजाना देत आहों. तीन
लाख रुपये तों वऱ्हाणपुरीं देवविलें. राहिले दोन लाख चोवीस हजार, ते
उदैक येथें देववितों. तोंडानें देतों म्हणावें आणि देऊं नये हे गोष्ट सहसा
घडणार नाहीं. पांच लक्षांचा विषय तो काय ! याज करितां श्रीमंतीं
संशय मानावा ऐसें नाहीं. या गोष्टीवरून कलह वाढवावा ऐसें नाहीं.
हे गोष्ट अनुचित झाली.' रामदास बुसीचे सल्ल्यानें वागत असल्यामुळे,
त्या दोघांनीं हें लढाईचें प्रकरण उपस्थित केलें. वास्तविक निजामाकडील
इतर मंडळीची त्यास भर नव्हती. 'येथें शोध करतां राजोजीवर अवघे रुष्ट
आहेत. राजाजीस मोठा भरंवसा फिरंगीयांचा आहे. कोणे प्रसंगीं काय
होईल कळत नाहीं.' ता. १४ ऑक्टोबरास पेशव्याचा वकील औरंगाबादे-
वरून लिहितो. 'येथें आज दोन तीन दिवस हुल्लड झाली आहे कीं,
खुदावंदखान हैदराबादहून चाळीस हजार खजाना घेऊन येत आहेत त्यास
श्रीमंतीं यशवंतराव पवार दहा हजार फौजेनिशीं खुदावंद खानावर पाठविले
आहेत. तो खजाना अटकावून आणावा, हे वार्ता येथें दाट राजाजीपावेतों
आहे. या वर्तमानावरून कितेकांचा आव गेला आहे. जर हे गोष्ट सत्य
असली, खजाना सरकारांत हस्तगत जाला, तर हे सहजच गर्वहत होत
आहेत; व येथें लोक ह्मणतात कीं दोन महिने श्रीमंतीं असेंच यांस दबकावून
राखल्यास हे आपल्या आपण मरतात. यांस मारावें लागतच नाहीं. यांस
शिबंदी व खानगी खर्च मिळोन नित्य लक्ष रुपये खर्च आहे. दरमहा
तीस लक्ष रुपये पाहिजेत. खजिन्यांत तो पैका नाहीं. हैदराबादचा
खजिना आणविला आहे, तितक्याने बेगमी होत नाहीं. यास्तव यांस या
दिवसांत प्रतापाचें दर्शन जाल्यानें यांचा गर्वहत होईल. राजश्री बापूजी