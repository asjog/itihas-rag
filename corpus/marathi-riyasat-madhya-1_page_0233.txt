संभाजी सहा महिने साताऱ्यास येऊन बसला होता. पेशव्यानें जामीन राहून तंटा मिटविला.१

स. १७५४ त नानासाहेब पेशवे व सदाशिवराव यांनीं कर्नाटकांत जातांना कोल्हापुरास संभाजीची भेट घेतली. या भेटींत संभाजीकडून नानासाहेबानें सदाशिवरावास प्रधानकीचीं वस्त्रें देवविलीं. पुनः परत येतांनाही ते कोल्हापुरास गेले आणि त्यांनीं जिजाबाईस आपल्याबरोबर पुण्यास आणून तिचा सन्मान केला.३ एकंदरींत पेशव्यांनीं संभाजीशीं प्रेमभाव राखिला होता.

संभाजीचा स्वभाव आळसी होता. लुटीच्या वगैरे आशेनें स्वारींत जाण्यास तो सर्वकाल तयार असे. त्यानें बराच पैसा व्यसनांत घालविला असें म्हणतात. तो ता. २० माहे डिसेंबर सन १७६० रोजीं ठाणें वडगांव येथें मरण पावला. त्यास सात बायका होत्या, त्यांत तोरगलचे शिंदे घराण्यांतील जिजाबाई हीच कर्तृत्ववान होती. यांच्या पदरच्या अनेक सरदारांच्या व घराण्यांच्या व्यवहारांचा मुख्य इतिहासाशीं निकट संबंध येतो. घोरपडे, भगवंतराव अमात्य, इचलकरंजीकर इत्यादिकांच्या उलाढालींची स्पष्टता कसोशीनें होणें जरूर आहे.४

मागील पानावरील कलम ४ चे आधार. खं. ८.१४३; का. सं. प. या. ले ४१८ व ४१९. मोडक कृ. कोल्हा. इति. ले. ६. स. १७३६च्या एप्रिलांत संभाजीस आणण्यासाठीं चिमाजी आपा गेला होता, ऐ. चरित्रें भाग २ पृ. ६४. २ अप्रका- शित, पारसनीस संग्रह; शा. म. रो. १७७, १७९, १८०. ३ मोडककृत कोल्हापुरचा इतिहास, परिशिष्ट ६, ७, ८, ९. ४इचलक. इ० ले १, शा. रो. २६६ इ०;सं. प. पृ. २१०