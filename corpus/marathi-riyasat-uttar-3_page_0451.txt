नजरमहंमद याजकडे बोलणें करण्याचें काम नागपुरच्या जेंकिन्सला सांगण्यांत आलें.
सर टॉमस हिसलॉप आणि सर जॉन माल्कम हे दोघे त्याच कामगिरीवर दृष्टि
ठेवीत नर्मदेवर नेमण्यांत आले. या संबंधांत पुण्यास बाजीरावाकडे चालविलेलें
अनुसंधान पुढे स्वतंत्र सांगण्यांत येणार आहे.
अशा प्रकारें युद्धाची तयारी सुरू असतां स. १८१६ च्या पावसाळ्यांत
त्रिंबकजी डेंगळे ठाण्यांतून पळून गेला, नागपुरचे दरबारांत आप्पासाहेबानें गडबड
उडवून दिली, आणि सिंद्याची फौज भोपाळवर चालून गेली. अशीं हीं फाटलेलीं
प्रकरणें आवरण्यांत स० १८१७ चा पावसाळा प्राप्त झाला. बाजीरावाला कायम
बांधून टाकण्याचा तह झाल्यामुळे मराठ्यांची मुख्य भीति उरली नाहीं असें वाटून
त्या सालच्या पावसाळ्यांत पेंढा-यांवर मोहीम करण्याचा बेत ठरवून हेस्टिंग्सनें
त्यासंबंधाची लष्करी व्यवस्था निश्चित केली. बाजीरावाने तह करून दिला खरा,
परंतु त्यामुळे अत्यंत उद्विग्न होऊन तो एलफिन्स्टनची रजा घेऊन ता. १८
जून रोजीं पंढरपुरास निघून गेला. सरदारांचे वकील पुण्यास राहत असत, त्यांस
घालवून देण्याचें कलम तहांत बाजीरावानें कबूल केलें होतें, परंतु उघडपणें वकील
म्हणून पुण्यास न राहतां खाजगी रीतीने सिंदे भोसल्यांचे हस्तक पुण्यास राहून
खटपट करूं लागतील तर ती तहानें बंद पाडणें शक्य नव्हतें. परंतु मराटमंडळांतील
बाजीरावाचे प्रमुखपण नाहींसें झाल्याचा पुकारा होतांच मध्यवर्ती सत्ता आपोआप
ढासळली, त्याचा फायदा घेऊन गुजरातेंत इंग्रजांनीं गायकवाडांपासून पुष्कळसे
फायदे करून घेतले.
पेंढाऱ्यांच्या निवासाचें मुख्य स्थान सिंदे होळकरांचे प्रदेश व राजपुताना एवढ्या
वर्तुळांत समाविष्ट झालें होतें. या वर्तुळाचे आंत त्यांचा कोंडमारा करून बाहेर
जाण्यास त्यांस सवड ठेवू नये अशी ग० ज० ची योजन होती. त्यासाठीं बुंदेल-
खंडांत कालिंजर येथे व उत्तेरेस यमुनेच्या कांठावर मुख्य इंग्रज फौजा जमविण्यांत
आल्या; आणि मद्रासची फौज सर टॉमस हिस्लॉप याच्या हाताखालीं दक्षिणच्या
टापूंत ठेवण्यांत येऊन नर्मदेच्या उत्तरेकडील व्यवस्था खुद्द ग० ज० नें आपल्या
हातांत घेतली. दुसरी एक गोष्ट त्यानें अशी जाहीर केली कीं, पेंढाऱ्यांवरील या
मोहिमेंत हिंदुस्थानांतील सर्व लहान मोठ्या सत्ताधीशांनी इंग्रजांस सामील झालेंच
पाहिजे, मग ते सत्ताधीश इंग्रजांच्या तैनाती फौजा बाळगणारे असोत वा नसोत. जो
कोणीया मोहिमेंत सामील होणार नाहीं, तो इंग्रजांचा शत्रु असें समजून त्याजवर सुद्धां
