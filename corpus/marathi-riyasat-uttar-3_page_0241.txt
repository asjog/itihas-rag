निघून जावें. तुम्ही पुण्यांत राहिल्यास तुमचा आमचा बिघाड होण्याचा प्रसंग येईल.
याचा नीट विचार करून काय करणें तें करावें.’
इंग्रजांची ही धमकावणी कळल्यावर पुण्याच्या मंडळीपुढें मुख्य प्रश्न आला तो
असा, की ‘सिंद्यास मिळवून घेऊन सर्वांची एकी करून इंग्रजांशीं सामना करावा, कीं
इंग्रज म्हणतात त्यास रुकार देऊन बाजीरावाशीं सल्ला करावा. दुसरा मार्ग पत्करण्यांत
इंग्रजांनीं राज्य घेतलें असें सिद्ध जालें. हा योग टाळावा म्हणून अमृतराव, यशवंत-
राव, मोरोबा फडणीस इत्यादींनीं मराठमंडळाची जूट जमविण्याचा आटोकाट प्रयत्न
केला. त्यांनीं निजामास सामील करून घेण्यासाठीं बाबा फडके यास लगोलग हैदरा-
बादेस पाठविलें. भोसल्यांचे कारभारी पुण्यांत होते त्यांची भेट होळकरांनीं घेऊन बोल-
ण्यांत आणिलें कीं, ‘ सिंद्यांशीं आमचा बेबनाव: त्यांचा शह आमचे मागें आहेच.
पंतप्रधानांशीं तर लढाईच होऊन ते वसईस गेले. ते व इंग्रज आणि सेनासोहब एक
झाले असतां अवघड. शिवाय खंडेराव होळकर सिंद्यांचे कैदेत बऱ्हाणपुरीं आहेत ते
सुटोन यावेत, याजकरितां झालें तें समर्थ, परंतु आतां तरी तुम्ही मध्यंतरीं येऊन
आपसांतील घरची खलप मिटवावी, सफाई होऊन एकवाक्यता करावी. त्या समयीं
उभयतां कारभारी यांणीं प्रसंगोपात प्रेमाचीं भाषणें करून स्नेहाचा विचार ठरवून,
होळकराचा, मनोदय रक्षून त्वरा करून चैत्र मासीं नागपुरास आले. ’ याच उद्देशानें
सिंद्याचा वकील यादवराव भास्करही या वेळीं नागपुरास येऊन इंग्रजांचे पारिपत्याचा
मजकूर बोलूं लागला. अशा रीतीनें ऐक्याचीं बोलणीं पुष्कळ झालीं, पण अखेरीस
घडलें नाहीं एक सुद्धां. या वेळेपासून माउंट स्टुअर्ट एल्फिन्स्टनचा संबंध
मराठ्यांशीं येतो. सबब त्याचा अल्प वृत्तान्त येथेच दर्शविणें जरूर आहे.

ता. ६-१०-१७७९रोजीं जन्म होऊन तो ता. २६-२-१७९६रोजीं कंपनींत नोकरी
मिळून कलकत्त्यास दाखल झाला. त्याची नेमणूक प्रथम बनारस येथें मॅजिस्ट्रेट डेव्हि-
सच्या हाताखालीं झाली. रे. चेरीचा खून झाला तेव्हां डेव्हिसबरोबर हा तेथील नदेसर
बंगल्यांत हजर होता. स. १८०० सालीं कलकत्त्याच्या फोर्ट विल्यम कॉलेजांत तो
परीक्षेसाठीं दाखल झाला. स. १८०१ सालीं पामरची बदली पुण्याहून होऊन त्याचे
जागीं कर्कपॅट्रिकची नेमणूक झाली, त्याचा सेक्रेटरी स्ट्रॅके याचा असिस्टंट म्हणून
एल्फिन्स्टनची नेमणूक पुण्याच्या रेसिडेन्सींत झाली. ता. ६-३-१८०१ रोजी
एल्फिन्स्टन व स्ट्रॅके कलकत्त्याहून प्रथम मद्रासेस जाऊन तेथून जुलई महिन्यांत
श्रीरंगपट्टणाला से० वस्लीची भेट घेऊन सप्टेंबरांत हैदराबादेस गेले. तेथचा रेसिडेंट