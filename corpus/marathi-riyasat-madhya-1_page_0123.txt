सराजमाची कल्पना होईल. शिवाजी आपल्या अष्टप्रधानांस रोख तनखा देत असे भाणि कामाची वांटणी त्यांजमध्यें स्पष्टपणें केलेली होती. पेशव्याच्या वरील व्यवस्थेंत कामाची वांटणी दिसत नसून, अष्टप्रधान जरी हयात होते तरी ते नामशेष होत चालले होते; आणि बरींचशीं कामें एकएका कर्तृत्ववान् व्यक्तीच्या हातीं संकलित होत होतीं. अष्टप्रधानांचे नक्त तनखे शाहूच्या अखेरीपर्यंत चालले, पुढे मात्र ते चालल्याचे आढळत नाहीं. सारांश, अष्टप्रधानांची राज्यपद्धति शिवाजीच्या मृत्यूनंतर बहुतेक बंद पडून इतउत्तर ती कायमची खुंटली असें म्हणावें लागते.

जहागिरींच्या पद्धतींत दुसरें एक व्यंग नेहमींच कायम होतें. मोहिमा कोणा व कोठें करावयाच्या याचा हुकूम स्वतः शाहू सोडीत असे. तो हुकूम अंमलांत आणण्याचें काम पेशवे वंगरे सरदारांचे असे; आणि प्रत्यक्ष फौजा लहान मोठ्या जहागीरदारांच्या हातांत असत. ही कामाची वांटणी गैरसोयीची असल्यामुळे कोणतीही मोहीम सुरक्षित तडीस जात नसे. मोहिमांवर गेलेले सरदार कंठशोष करून पैसा व फौजा मागत, त्या त्यांस वेळेवर मिळत नसत. रोकड तनखे देण्याऐवर्जी मुलूखगिरीची पद्धत ठरविल्यानें हे दोष उत्पन्न झाले. लष्करची अव्यवस्था (Defective Military Organization) हैं नेहमींच मराठी राज्यांतलें मोठें व्यंग असून, त्यामुळे राज्याचे नुकसान कसें झालें हैं पुढें व्यक्त होईल. अळीकडेस प्रसिद्ध झालेले बरेचसे कागद ह्या अव्यवस्थेच्या हाकाटीनेंच भरलेले आहेत.

जहागिरीची पद्धति बंद करणें बहुतेक अशक्य होतें असें विचारांतीं वाटतें; परंतु त्या कायम ठेवावयाच्या तर त्यांचे स्वरूप निश्चित केलें पाहिजे होतें. जहागीरदारांचा छत्रपतीरीं। संबंध काय, त्यांजवर हुकुमत कोणी कशी चालवावयाची, व त्यांजकडून नोकरी कशी घ्यावयाची, इत्यादि प्रकार ठरविण्यास बाळाजी जगला नाहीं. पद्धतीचे दोष त्याच्या नजरेंत प्रत्यक्ष येईपावेतों तो जगला असता तर ते त्यानें कदाचित् सुधारले असते. नवीन पद्धत बांधतांनाच जहागीरदारांची निर्बंधनं ठरली पाहिजे होती. युरोपांत मध्यकाली फ्यूडल् लॉर्डस होते त्यांच्याच सारखे हे नवीन स्वतंत्र जहागीरदार एव्हांपासून निर्माण झाले. युरोपांतल्या लॉर्डानी जी बेबंदशाही उडवून दिली, तसाच कांहींसा प्रकार इकडेही थोडाबहुत घडून आला.
