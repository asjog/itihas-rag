अकृत्रिम स्नेह कायमचा घडावा, अशी इच्छा दर्शविली आहे. [ खं. ६
ले. २७१ ] भालकी येथे तह होऊन निजामाचें प्रकरण उत्तम प्रकारें
विल्हेस लागलें; आणि त्यांत मराठ्यांची सरशी झाली, हा प्रकार पेशव्यानें
साताऱ्यास छत्रपतीस कळविला, त्याबद्दल राजराजानें पेशव्यास शाबासकी
दाखल पत्र २५ डिसेंबर स. १७५२चें लिहिलें. [शा. म. रो. ले. ११९]
भालकी येथें स. १७५२च्या डिसेंबरांत निजमाशीं पेशव्याची लढाई झाली;
'म्हणून पे. श. [राजवाडे खं. २ पृ. १२७] त मजकूर आहे, तो संभवनीय
दिसत नाही. लढाईतला मजकूर आदल्या वर्षीचा म्हणजे डिसेंबर
१७५१ तलाच पुनः घेतलेला दिसतो. सलाबतजंगानें तहाप्रमाणें पेशव्यास
जहागीर दिली. तेणेकरून नगर, खानदेश व पुणे जिल्ह्यांपैकीं जुन्नरकडील
वगैरे कित्येक प्रदेश पेशव्यांस मिळाले. ता. २५ नोव्हेंबर रोजीं पेशवे
निजाम यांच्या भेटी झाल्या. उभयतांनीं एकमेकांस पोषाख केले.
त्यानंतर शिंदे होळकर लगेच हिंदुस्थानांत परत गेले, असें डफ
म्हणतो, तें खरें नाहीं. पुढील संक्रांतीस (१३ जानेवारी १७५३) दोघेही सरदार
पुण्यांत पेशव्याचे भेटीस समारंभानें आले; आणि ता. २२।२३ जानेवारीस
पेशव्यांचा निरोप घेऊन परत हिंदुस्थानास गेले. (पु. रो. ८७).
मराठ्यांशीं तह करून बुसी व सलाबतजंग हैदराबादस गेले, तेव्हांपासून
निजामाचें वास्तव्य बहुतेक तेथेंच होऊं लागलें. तह झाल्याची हकीकत
दीक्षितास कळवितांना पेशव्यानें खालील उद्गार काढिले आहेत. 'नबाबांनीं
फिरंग्यांच्या (बुसीच्या) विद्यमानें आम्हांशीं सल्ला केला, हें दुःख सर्वो
अमीरांस होऊन बिघाड करावा, हे इच्छा करितात. परंतु जीव कोणांत
आहे ! सर्वही निर्माल्य. पदरचा पैका वेंचावा, जातीनें हिंमत धरून
करावेंच करावें, हे गोष्ट कालेंकरून कोणांतही राहिली नाही.'
[ ता. २५-१-१७५३, का. सं. प. या. ले. १४ ]. यावरून 'मराठ्यांनीं
निजामाची केवढी हलाखी केली, त्याचा अंदाज होतो. या वेळीं वास्तविक
सर्व दक्षिण नानासाहेबानें सोडविली, असें पर्यायानें म्हणतां येऊं