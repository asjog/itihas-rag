री पांघरूण नाहीं असे विपत्तीनें आले. नारोशंकर व बाळोजी पलांडे दिल्लींत
होते, दोनचार हजार फौज होती, ते पुढील पुढें निघाली. मागोन
मल्हारराव होळकर आले. हे लढाईतून अगोदरच निघाले होते. यांजवळ
प्रस्तुत आठ दहा हजार फौज आहे. होळकर व आम्ही एक जागां
ग्वालेरीस आहों. भरतपुरास सुरजमल जाटांनीं फार संगोपन केलें.
पंधरा वीस रोज तेथें राहिलों. बहुतच त्यांनीं आदर केला कीं, मी
तुमचे घरचा, तुमचा चाकर, हें राज्य तुमचें, ऐसे प्रकारें हात जोडून
बोलावें. ऐसे थोर माणूस ! त्याणीं आपले राऊत व मातबर सरदार बराबर
देऊन ग्वालेरीस लष्करास पोंचविलें. माणसांचे हाल मोठे झाले. कुल सरंजाम
अवघे लष्करचा गेला. तेथें आम्ही आपलें निवडून काय लिहावें ! श्रीकृपेनें
व वडिलांचे पुण्येंकरून जिवानिशीं शाबूद आलों. मुलखांतील तमाम जमी-
दार बदलले आहेत. धुंदी झाली आहे. श्री. पंतप्रधान सिरोंजेवरी आले.
आम्हांस पत्रें आलीं कीं तुम्ही व मल्हारजी व त्रिंबक नाना पुरंदरे ऐसे जाऊन
गोहदवाल्याचा बंदोबस्त करणें. अब्दालीकडूनही सल्ल्याचें राजकारण मागती
आलें आहे ’ [ ६.४०९ ].
मार्च १९ चें नाना फडणिसाचें पुरुषोत्तम महादेवास पत्र, ‘ काल पार्वती-
बाईंनीं कूच करून श्रीमंतांकडे सिरोंजेस चालली. आम्ही व नाना पुरंदरे
समागमेंच आहों. सुभेदार, बाबूजी नाईक, सदाशिव रामचंद्र वगैरे ग्वालेरीस
राहिले. श्रीमंतांचें दर्शन झाल्यावर जें होणें तें होईल. परंतु सुरजमल्लाकडे
त्यांचें चित्त फार दिसोन आलें. जें करणें तें सुभेदारांचे अनुमतें करितात
यास्तव कठीण दिसतें. भगवदिच्छाप्रमाण’ [६.४१०]. ‘श्रीमंत रा. मल्हारराव
होळकर यांजपाशीं ग्वालेर नजीक पछोरावर १ आहेत. बाबूजी नाईक, सदाशिव
रामचंद्र, त्रिंबक शिवदेव, व गोपाळराव बाबूजी, विठ्ठल शिवदेव असे
पंचवीस तीस हजार सडी फौज आहेत. गोहद प्रांतें संचारितात. गिलच्याचे
मुलखांत लाख फौज इराणी आली, गिलच्याची पातशहात घेतली, याजमुळें तो