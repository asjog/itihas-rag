शिवाजीचे हे प्रधानमंडळ होय. कांहीं संकुचित व विशिष्ट अर्थानें
मराठ्यांचे राज्य लोकसत्तात्मक होते असे म्हणण्यास हरकत नाही. प्रत्ये
कास देशसेवा करण्यास त्यांत सवड होती. ज्यानें त्यानें स्वतःचें कल्याण
करण्यास झटणे म्हणजे एकंदर राज्यांत भर घालणे असा प्रकार होता. अर्थात्
आपण सर्व एक आहों, ही भावना उत्पन्न होण्यास शिवाजीच्या पद्धतींत सवड
होती. पेशवा हे नांव पाहिजे त्यास मिळो, परंतु पेशव्याप्रमाणेच पराक्रम
करून नांव गाजविण्यास इतर प्रधानांरु व बाहेरच्या लोकांस वाटेल
तितकी सवड होती. म्हणूनच अधिकाराकरितां भांडणे होत नसत स्वश-
त्रूची भीति नसल्यामुळे राज्याचे सर्व सामर्थ्य परशत्रूवर खर्च करण्यास
सांपडत असे. शिवाजीची सर्व फौज सदा शत्रूच्या मुखांत फांकलेली असे.
त्याच्या ताब्यांत मुसलमान प्रजा पुष्कळ होती, आणि प्रत्यक्ष मुसलमानी
राज्ये शिवाजी पायांखालीं तुडवीत होता, तरी मुसलमान प्रजा शिवाजी-
वर उठल्याचें एकही उदाहरण नाहीं. इतकेच नव्हे तर त्या मुस-
लमानांसही शिवाजीचे राज्यांत स्वत्व वाटू लागले होते. हा त्याचे
राज्यव्यवस्थेचा विशिष्ट गुण होय. मुसलमानांनी लिहिलेले मुसलमानी
राज्यांचे व शिवाजीचे इतिहास, तसेंच शिवाजीच्या उपलब्ध बखरी ह्यांची
वाचकांनीं सूक्ष्म रीतीनें तुलना करून पाहवी. मोगल बादशाही, आदिल-
शाही, निजामशाही, कुत्बूशाही इत्यादिकांच्या मुसलमानी इतिहासांत
सरासरी निम्में वर्णन हिंदूंनी केलेल्या बंडांविषयीं आहे. उलट पक्षी शिवा-
जीच्या मुलखांतील अगर फौजेंतील मुसलमान शिवाजीवर उठल्याचे
एकही उदाहरण बखरींत अगर मुसलमानांच्या हकीकतींत लिहिलेलें
नाहीं. परंतु शत्रूच्या फौजेंतील अनेक मुसलमान लोक आपल्या धन्यांस
सोडून शिवाजीच्या नोकरींत आले व त्यांस शिवाजीने मोठ्या सन्मानानें
वागविले अशीं उदाहरणे आहेत. शत्रु हातांत सांपडला असतां, त्याचे
पारिपत्य करण्याऐवजीं, त्यास सन्मानानें व इमानानें वागवून त्याजपासून
आपला फायदा करून घ्यावा, असा शिवाजीचा प्रघात होता. सामान्य
रयतेच्या बंदोबस्ताकरितां 'प्युनिटिव्ह पोलिस' प्रमाणे मुलखांत फौज
ठेवण्याचे शिवाजीस प्रयोजन पडलें नाही.
शिवाजीच्या स्वभावांत नैसर्गिक उदारपण असल्यामुळे राज्यास आणस्त्री
एका प्रकारची मजबुदी आली होती. हे उदारपण समजण्यास जरा खोल