इकडील कंपूचा मालक माकणसिंग मारला जाऊन तोफा त्यांनी घेतल्या होत्या,
परंतु महाराज (यशवंतराव ) भाग्यवान् जातीनें तोफेवर येऊन आपण तोफा चालवून
शेंकडों माणसें मारली. याप्रमाणें लढाई फत्ते करून पिच्छावर चालले. नदीस पाणी
यामुळे तोफखाना उतरूं पावला नाहीं. सडा घोडा उतरून कंपू मार्गे टाकले. तोफा
पलटणास सावरून फावतां किल्ले खुशालगडात शिरले. त्यांचे मुकाबल्यास होळकरा-
कडील चिमणाजी कृष्ण यांचें पथक होतें. त्यावर ताशेरा देऊन बाहेर पडले ते आग्ऱ्याचे
मार्गे गेले. महाराजांची स्वारी श्रावण वद्य ९ स फत्तेपुर शिक्रीस दाखल झाली.'
बापूजी सिंदे मॉन्सनला सोडून यशवंतरावास मिळाला हा प्रकार इंग्रजांस फार
झोंबला. त्यांत दौलतरावाचें अंग असावें असें त्यांस वाटलें. ब-हाणपुरचे करारानुसार
दौलतरावानें आपली फौज इंग्रजांचे मदतीसाठीं बापूजी सिंदे या सरदाराचे हाता-
खालीं लेक बरोवर ठेविली होती, हें मागें सांगितलेंच आहे. लेकनें ही फौज मॉन्सनचे
मदतीस दिली, ती मुकुंदऱ्याचे पळांत हजर होती. मान्सनबरोवर कांही काळ
राहिल्यावर बापूजी सिंदे मध्येच इंग्रजांस सोडून यशवंतराव होळकरास मिळाला.
करार असा होता कीं या फौजेचा खर्च इंग्रजांनीं द्यावा. पुढें मॉन्सन अडचणींत
आला, तेव्हां बापूजी सिंद्याचे खर्चास इंग्रजांकडून कांहींच पावेना. कित्येक महिने
फौजेस उपास पडले. खुद्द मॉन्सनचीच दुर्दशा होती, मग बापूजी सिंद्यास कोण
विचारतो ? त्याची फौज धरणें धरून वसली, तेव्हां नाइलाजानें यशवंतरावाकडून
पैसा घेऊन तो होळकरास मिळाला. परंतु इंग्रजांस हा प्रकार कसा रुचणार ? ग०
ज० च्या हुकुमावरून लेकनें जाहीरनामा काढला की बापूजी मिंदे व त्याची फौज
हे आमचे गुन्हेगार आहेत. त्यांनी एकदम येऊन आमचे स्वाधीन व्हावें. न आल्यास
त्यांस आम्ही पकडून तोफेच्या तोंडीं देऊं. सदाशिव भाऊ म्हणून दुसरा एक सिंद्याचा
मरदार असाच होळकरास मिळाला होता. त्याच्या संबंधानेंही वरच्यासारखाच जाहीर-
नामा से० लेकनें काढिला. परंतु पुढें हें प्रकरण सामोपचारानें मिटलें.

फत्तेपुराहून कूच करून यशवंतराव मथुरेस गेला. तेथें फिरंग्यांचा सरंजाम होता तो
निघून परत आग्रयास आला. तेव्हां मथुरा कबजांत घेऊन गणपतराव दिवाण व चिमणाजी-
पंत यांस यशवंतरावांनीं आग्ऱ्याचे सुमारास रवाना केलें. से० लेक कानपुरचे छावणींत
जाऊन तेथून ता. ३०९-१८०४ रोजीं मोहिमेस निघाला तो ता. २२ रोजीं आभ्यास
पोंचला. तेथून ता. १ ऑक्टोबर रोजीं तो मथुरेवर चालून गेला. त्याच्या तोंडावर

