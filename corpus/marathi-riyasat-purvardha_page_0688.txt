त्याची बंधु वगैरे मंडळी बादशहास सामील झाली असती. पण चंद्रसेन
जाधवानें पुढे केले तसे उपक्रम घोरपड्यांनी केले नाहींत. शिवाय हुकमत
एकाच्या हातांत व कारभार करणारा दुसरा, असा प्रकार राज्यांत कधींच
यशस्वी होत नाहीं. अधिकार राजारामाचे हातांत जिंजीस, आणि त्याचा
उपयोग करणार रामचंद्रपंत महाराष्ट्रांत, हा विसंगत प्रकार त्या वेळीं
बराच जाचक झाला. सरदार छत्रपतीस वचकत, तितके रामचंद्रपंतास
काय म्हणून वचकतील ! पण राजाराम पडला दूर व अधिकार वाप-
रण्यास असमर्थ, शाहूच्या वेळेस बाजीरावाची किंवा सवाई माधवरावाच्या
वेळेस कांहीं अंशीं नाना फडणिसाची अशीच स्थिति झाली.
अशा कारणांनी धनाजी व संताजी यांचा बेबनाव होत गेला. यत्कि-
चित् वतनांच्या किंवा नेमणुकीच्या बाबतींत सुद्धां हे दोघे विरुद्धपक्ष
घेऊन भांडू लागले. राजारामानें एकासारखें केलें, कीं दुसरा रुसे आणि
त्यांचे रुसवे काढतां काढतां त्यास पुरेवाट होई. पन्हाळ्यास कागलकर
घाटग्यास संताजीनें वेळेवर कुमक पाठविली नाहीं, तो सोडूरगुत्तीकडे मुलूख
जिंकीत राहिला. अशा आणखी आगळिकी झालेल्या रामचंद्रपंताचे काना-
वर आल्या. तेणेंकरून राजारामार्ने सेनापतिपद बहुधा १६९५ त त्याज-
कढून काढून तें घनाजीस दिलें. संताजीर्ने रामचंद्रपंतास लिहिलेले दिल.
सफाईचें एक पत्र (खंड ८-४७) आहे, त्यावरून संताजीचा स्वभाव व्यक्त
होतो. 'आम्ही ऐसे सेवक नव्हे, जे स्वामीचें स्मरण न करितां आधी आपला
बहुमान घेऊं. पूर्वीपासून आमचा अंगीकार स्वामींनी केला, आणि बंधु
म्हणविलें, तोच सिद्धी पाविला पाहिजे.' याशब्दांवरून संताजी मोगलांस
सामील असावा असे वाटत नाहीं. संताजीची कडक शिस्तच त्याच्या
नाशास कारण झाली असें दिसतें. शिवाजीच्या वेळची शिस्त मोडून
फौजेत व सरदारांत स्वैरवर्तन व अव्यवस्था माजत होती, तिला आळा
घालणें सेनापतीचे काम होतें. या कामीं राजाराम, धनाजी वगैरेनी त्यास
पाठबळ दिले नाहीं; आणि हळू हळू वाढत गेलेला द्वेषाग्नि शेवटीं
संताजीच्या नाशास कारण झाला. संताजीच्या खुनांत घनाजीचें अंग नव्हते.
पण संताजी सेनापति असतां त्याशीं वेळीं अवेळीं विरोध करून त्याचा हो-
ईल तितका पाडाव करण्याचा घनाजीने क्रम चालविला होता, याबद्दल
त्या वेळच्या कागदपत्रांवरून संशय राहत नाहीं. शिवाजीची राज्यपद्धति
