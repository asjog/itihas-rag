आमचे वांट्याचे एकोणीस लक्ष रुपये येणें आहेत ते द्यावे. ५ फितुराचे बंदोबस्तास
फौज जमा केली त्या समयीं आम्हांस खर्च पडला आहे तो द्यावा. मोरोबास
सोडण्या बद्दल ते आम्हास पन्नास लाख रुपये कवूल करितात, त्यांचा ऐवज तुमचेकडे
शिल्लक आहे त्यांतून ही रक्कम आम्हास द्यावी आणि पुनः गैरवाजवी वागणार नाहीं,
असा करार लिहून द्यावा.' बाळोबाकडून ही कलमबंदीची याद आल्यावर नानाकडे
पुष्कळच वाटाघाट चालली. 'भृगुवार ता. १८ मार्च रोजीं नाना बहुतच घाबरले. हल्ली
शरीरें करून वहुत कृश झाले आहेत. आठ दिवसांमांगं रात्रो लवकर भोजन करून मुशीरु-
न्मुल्क पुण्यास कैदेत होता त्याच भेटीस गेले आणि त्यास विचार पुसला. त्यानें सांगि-
तलें, 'द्रव्य देऊन अब्रू वांचवावी अगर येथून कोठें तरी स्थळ पाहून जावें हें चांगले. त्या
कामीं त्यानें आपला स्वतःचा अनुभव सांगितला. तो म्हणाला, 'मी नबावाकडून गुदस्तां
कां आलों हैं पुसाल तर याचें कारण मी एकटा आल्यानें नबाबाचे जिवास उपद्रव
होणार नाहीं. जबरदस्ती करून मी राहतों तर नबाबाची सर्वच दौलत पेशव्यांस
मिळाली असती. यास्तव मी एकटा गेल्यानें नवाबाची दौलत वांचते, मी न आल्यास
घात होतो, हें समजून मी आपणांपाशीं आलों.' पुढें सिंद्याचे लष्कर कंपू सुद्धां
पुण्यानजीक येतांच आबा चिटणीस व नाना फडणीस धास्ती धरून पुण्यांतून ताबड-
ताब बाहेर निघाले.' बाळोबानें तरी हा शुद्ध देखावाच केला. वास्तविक नानाकडून द्रव्य
उपटण्यापुरतीच ही कारवाई होती. 'त्याचीं पत्रं जरबेचीं गोविंदराव पिंगळ्याचे मार्फत
आलीं त्यांवरून नानांनीं पुण्यांत सर्वास सावध होण्यास सांगितलें, आपलें कुटुंब बाहेर
लावून दिलें आणि आपण निघून गारपिरावर राहिले. पुण्यांत फार गडबड उडाली.
फितव्यामुळे सिंद्यांचा राग वाढला. ते तुळापुरानजीक आल्याची बातमी लागतांच
श्रीमंतांनींही नानास इशारा दिला कीं तुम्ही साताऱ्यास जाऊन राहवें.'
परशुराम भाऊंनी नानास पुष्कळ सांगितलें, कीं 'असें धैर्य सोडूं नये. आम्ही
सर्व सरदार असतां सिंदे एकटे काय करतील?' परंतु नानास धैर्य न पुरे. याकरितां
परशुराम भाऊंस फौजेसह बाजीरावाजवळ ठेवून मनांत विचार केला कीं, हे सारेंच
प्रकरण सोडून देऊन राज्याचे मालक छत्रपति त्यांस उभें करावें. अशी मसलत मनांत
आणिली आणि त्याप्रमाणे सोमवार ता. २१ मार्च रोजीं श्रीमंतांचा निरोप घेऊन पुरं-
दरचे माचीस जाऊन दुसरे दिवशीं पुढे साताऱ्यास गेले. बरोबर सात हजार फौज, चार
तोफा व राघोपंत गोडबोले होते. नाना साताऱ्यास पोंचण्यापूर्वीच बाजीरावाचें छत्रपतीस
पत्र आले की, यांस किल्लयावर घेऊं नये. त्यावरून करंजे गावांत मुक्काम करून राहिले.

