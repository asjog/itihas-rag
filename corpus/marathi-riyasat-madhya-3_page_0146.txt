वजीर गाजीउद्दीन दत्ताजी पडल्यावर आठाचे आश्रयास गेला. परंतु तेथे
निभाव न लागल्यामुळे दक्षिणेत येऊन निजामशाहींत व इतर ठिकाणी कैक वर्षे
रानोमाळ गरीब स्थितींत भटकत राहून स. १७९० त सुरत येथे मरण पावला.

प्रकरण तिसावें.

पानपतचा घनघोर संग्राम.

१. पटदुरास सदाशिवरावाची नेमणूक. २. मोहिमेंतील मुक्काम व प्रसंग.
३. बऱ्हाणपुर ते आप्रा. ४. दिल्ली काबीज [ १०८०१७६० ].
५. मुकाम दिल्ली, तहाची वाटाघाट. ६. कुंजपुऱ्याचा पाडाव.
७. पानपतावरील कुचंबणा. ८. पौष शु. ८ ची प्राणाहुति.
९. अब्दालीचे नफा नुकसान. १०. पेशव्याची शेवटची स्वारी.
११. पानपत संग्रामाचा निष्कर्ष. १२. पानपतोत्तर परिस्थिति.

१. पटदूरची वाटाघाट, सदाशि० ची नेमणूक (७ ते १४ मार्च १७६०).-
उत्तरेतील मराठ्यांचा सगळा उद्योग अब्दालीनें झपाठ्यासरशी उखडून
दिला, या अनर्थाच्या बातम्या पेशव्यास उदगीर येथील संग्रामाच्या
ऐनभरांत जानेवारी फेब्रुवारीत पोंचल्या. शिंदे, होळकर दोघे मिळून अब्दालीस
नरम करतील, निदान दक्षिणच्या फौजा येईपर्यंत त्यास अडवून तरी धरितील,
अशा अटकळीवर पेशवे निश्चित होते. रघुनाथरावासच तिकडे पाठविण्याचा बेत
नोव्हेंबरपासूनच नक्की झाला होता. इतक्यांत निजामाचे प्रकरण एकाएकीं
हातघाईवर येऊन, आठ पंधरा दिवसांत तें उरकून पुढील विचार करावयाचा,
तो त्या प्रकरणांत नोव्हें• पासून दोन तीन महिने गेले. तेवढ्या अवधीत
दत्ताचीच्या बधाची हृदयद्रावक बातमी येऊन पुष्कळांच्या तोंडचे पाणी पळालें.
जयाजी व दत्ताजी हे दोन पुरुषव्याघ्र राष्ट्रकाजांत कामास आले याबद्दल
अभिमान व उद्वेग बाटून, अब्दालीचा सूड घेण्याची प्रवृत्तिही कित्येकांच्या
