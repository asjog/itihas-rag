हीच तात्या टोपे याची व त्याची शेवटची भेट. अनेक अडचणी व हाल अपेष्टा खात
नानासाहेब नेपाळांत शिरला. बरोबर दोघी मातुश्री, स्वतःचें व बंधूंचें कुटुंब व पुत-
ण्याचें व त्याचें कुटुंब आणि कुसुमाबाई आपटे वगैरे बराच मोठा परिवार होता. बंडाच्या
सुरवातीनंतर नानासा० व राणी लक्ष्मीबाई यांची गांठ पडलेली नाहीं. रावसाहेबाची
व तिची मात्र गांठ ग्वालेरीस पडली होती. नेपाळांत लपत छपत कांहीं दिवस
काढल्यावर नानासाहेबास दोषी ज्वर येऊन तो नेपाळ हद्दींत ठाडाजवळ देवखरी येथें
ता. ६-१०-१८५८ बुधवार रोजीं मरण पावला. उत्तर कार्य ठाडा येथें झालें. नाना-
साहेबाबद्ल ज्या उगाच कंड्या पिकल्या त्या सर्व झूट आहेत. नानासाहेबाच्या अगोदर
तीन महिने ता. १०-७-१८५८ रोजीं बाळासाहेबही दोषी ज्वरानेंच मरण पावला.
स्वतः रावसाहेब व त्यांचें कुटुंब रमाबाई हीं दोघें नेपाळांतून परत आलीं. रावसाहे-
बानें लक्ष्मीबाईस मिळून बरीच दंगल माजविली. तेव्हां त्यास पकडून ब्रह्मावर्त येथें
राजवाडे यांच्या घरासमोर ता. २०-८-१८६२ रोजीं फांशीं देण्यांत आलें. नाना-
साहेबाच्या पश्चात् बायांनीं खाटमांडूस जाऊन तेथें एक स्वतःचा वाडा बांधिला;
तीन चार लाख रुपये खर्चून उत्पन्नासाठीं कांहीं गांव खरेदी केले; नेपाळ हद्दींतच
राणीगंज नांवाचें गांव नवीन वसवून तेथें एक रामाचें व एक लक्ष्मीनारायणाचें अशीं
दोन मंदिरें स्थापिलीं; आणि त्यांत मराठ्यांचा भगवा झेंडा व पेशव्यांची गादी
ठेविली, ती अद्यापि आहे. बाजीरावाची बायको सईबाई स. १८९६ त वारली, त्यापूर्वीच
बाकीच्या सर्व बाया वारल्या होत्या. त्या सर्वांनीं आपला काळ अत्यंत साधु वृत्तीनें
वैराग्यावस्थेंत कंठिला. कानपूरच्या कत्तलीशीं नानासाहेबाचा बिलकूल संबंध नव्हता,
उलट त्यांनीं इंग्रजांचे जीव वांचविण्याचाच प्रयत्न केला असें बयाबाई सांगत. ही बाई
बंडाचा उपशम झाल्यावर ग्वालेरीस आली आणि वैधव्य प्राप्त झाल्यावर काशीस जाऊन
राहिली. ती स. १९१३ त पुण्यास आली होती. तिचा मृत्यु काशी येथें ता. १९-६-१९१७
रोजीं वयाचे ७० वर्षी झाला. नेपाळ सरकारानें सईबाईंच्या मृत्युनंतर जहागीर
खालसा केली. देवस्थान मात्र चालू असून त्याची पूजा तांबे नांवाच्या कुटुंबाकडे
आहे. अमृतराव पेशव्याचा वंश बरेली येथें आहे, त्यांस चित्रकूटवाले म्हणतात.

३ बाजीरावाची योग्यता, समकालीन लोकमत.—याच्या योग्यते-
संबंधानें लोकसमजुतींत पुष्कळ मतभेद असल्यानें आज नवीन अभिप्राय बनविण्या-
पेक्षां समकालीन लोकांचे अभिप्राय जास्त प्रमाणभूत मानतां येतील. सबब तसे लेख
खऱ्यांच्या व इतर पुस्तकांतून एकत्र करून खालीं देण्यांत येत आहेत.