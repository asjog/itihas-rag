केला की बोलतां नीट न आलें तरी इंग्रजी लिहिण्यांत तो चांगला तरबेज झाला.
ता. २६०५०१८४७वेता १०११०१८४७ रोजीं त्यानें मुद्देसूद पर्ने इंग्रजींत लिहून सर्व
हकीकती प्रोप्रायटरांचे कोर्टास कळविल्या इतक्यांत प्रतापसिंह मृत्यु पावल्याची
बातमी त्यास पोंचून तो अगदीं निराश झाला. अर्थात् इतउत्तर त्याचा दोन हजा-
रांचा तनखा बंद होऊन त्यास विपन्नावस्था प्राप्त झाली. तथापि त्यानें आपली चिकाटी
सोडिली नाहीं. आणखी सहा वर्षे इंग्लंडांत राहून प्रतापसिंहाचा दत्तक पुत्र शाहू याचे
नांवानें त्यानें आपली खटपट सुरू ठेविली. पुढें शहाजी आपासाहेबही जाऊन
सातारचे राज्य खालसा झालें, तरी रंगोबापूजीचा ससेमिरा इंग्रज सरकारास सोडीना.
तेव्हां त्यांनी नाना प्रकारच्या खटपटी सुरू केल्या. बाळाजीपंत नातू स. १८५० त
काशीस गेला, त्यानें प्रतापसिंहाचे राणीस भेटून तिला कळविलें, कीं तुम्ही
राज्याचा बदोवा लिहून द्या, म्हणजे तुमच्या योगक्षेमाची व्यवस्था तुमचे मनाजोगती मी
सरकारांतून लावून देतों. ता. ७०१२०१८४९ रोजीं राणीनें ग० ज० कडे अर्ज
करून साताऱ्यास परत येण्याची परवानगी मागितली होती, तें काम इंग्लंडास
मंजुरीकरितां गेलें. तिकडून हुकूमही आला की या मंडळीस आतां बाहेर ठेवण्याचें
प्रयोजन नाहीं, त्यांस शक्य तितक्या त्वरेनें परत साताऱ्यास जाऊं द्यावें.
परंतु हा हुकून मुंबईसरकारानें अंमलांत आणिला नाहीं, मग त्यास बाळाजीपंत नातू
कारण झाला कीं काय नकळे. काशी येथे त्यानें राणीस भेटून सल्ला दिला, कीं तुम्ही
रंगोबापूचा कैवार घेतां म्हणून तुमचेवर सरकाराचा रोष आहे, सबब तो कैवार सोडून
या. नाइलाज होऊन राणीने नातूचें म्हणणे मान्य केलें, आणि ता. २४०६०१८५०
रोजीं तिनें व पुत्र शाहूनें डलहौसीस राज्याचा बदोवा लिहून दिला आणि
रंगोबापूजीस परत बोलाविलें. त्यावरून डलहौसीनें त्यांस सालीना तीस हजारांची
नेमणूक बांधून दिली या कारणानें रंगोबापूजीचा सर्वच आधार गेला. तो तिकडे अर्ज
करकरून थकला. इंग्लंडांत त्यास भिक्षा सुद्धां कोणी मागूं देईना. हिंदुस्थानांत वर्गणी
जमविण्याची खटपट त्याचा भाऊ रावजी बापूजी यानें केली, त्यासही सरकारानें
बंदी केली. छत्रपतीचा वकील म्हणून तो वागे तेंच सरकारास असह्य झालें; परंतु
त्यानें आपला हट्ट सोडिला नाहीं. ता. १९०१०१८५३ रोजीं त्यास पत्र लिहून
सरकाराने कळविलें, कीं आम्ही तुम्हांस वकील म्हणून ओळखीत नाहीं. सहा वर्षाच्या
अवधींत त्यास दहा हजार पौंड कर्ज झालें. शेवटीं चहूंकडून नाइलाज होऊन स.
१८५४ चे अखेरीस तो परत आला. निघण्यापूर्वी त्याच्या अनेक इंग्रज दोस्तांनीं

