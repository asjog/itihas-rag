दाराशीं संधान बांधून लग्न समारंभाकरितां म्हणून कित्येक मंडळीसह
वाद्यें वाजवीत शहरांतून मिरविण्याचा परवाना त्या शिलेदाराकडून
काढविला. रात्रीं समारंभानें वरात निघावयाची होती. ह्या वराती-
बरोबर आपण शहरांत प्रवेश करण्याचा विचार ठरवून शिवाजीनें
सिंहगडच्या वाटेनें ठिकठिकाणीं हजार पांचशें लोक ठेविले. कात्रजच्या
घांटानें जागजागीं झाडांस व बैलांचे शिंगांस पोत बांधविले, आणि
इशारतीचा करणा सिंहगडचे वाटेस वाजतांच ते पेटवून द्यावे, म्हणजे
खान व त्याची फौज कात्रजकडे जाईल अशी तजवीज ठेविली. स्वतः
शिवाजी अंगांत चिलखत वगैरे सर्व मजबुदीचा पोशाख घालून, येसाजी
कंक व तानाजी मालुसरे व दुसरे पंचवीस लोक यासह रात्र पडतांच
वरातींच्या मेळ्यांत जाऊन मिसळला. ‘ मध्यरात्रीस बराच वेळ लष्करी
बाजा होत असे. तो बाजा वाजत असतां शिवाजीची मंडळी पिकांव घेऊन
भिंत खोदू लागली. भोंक पाडून ते वाड्यांत शिरले. जनानखान्यांतील बाय-
कांनीं हे परके पुरुष आंत पाहून एकदम गोंधळ केला. त्याबरोबर खानाचा
मुलगा अबदुल फत्तखान तलवार घेऊन धांवला, त्याचे डोकें शिवाजीच्या
लोकांनीं कापिलें. बायकांना वाटलें खानच कापला गेला, आणि ज्यास्त
कांहीं दिसूं नये म्हणून दिवे मालवून त्यांनीं आरडाओरड सुरू केली. इकडे
खान हातांत भाला घेऊन उभा राहिला, त्याच्या अंगावर कांहीं लोक धावून
गेले, तेव्हां त्यानें एकाचें डोकें उडविलें, त्याबरोबर दुसन्यानें त्याच्या
हातावर वार केला, त्यानें खानाचें बोट तुटून हातचा भाला सुटून खालीं
पडला. इकडे खान मेला अशा बायकांच्या आरोळ्या ऐकून आपलें काम
झालेंसें वाटून शिवाजीचे लोक मागें परतले; पण रस्ता न सांपडल्यामुळें
आठ असामी टाकींत पडून बुडाले. बाकीचे दारें उघडून पळून गेले. ’
( मनूची ). कांहीं पहारेकऱ्यांस त्यांनीं कापिलें. शिवाजीही बाहेर पडून
बरोबरची सर्व मंडळी जमवीत सिंहगडास आला. रस्त्यानें करणा वाज-
वितांच कात्रजच्या रस्त्याकडे दिवट्या पेटल्या, तेव्हां शिवाजी तिकडे
गेला असें समजून खानाची फौज कात्रजच्या रस्त्यानें पाठलागास गेली.
म्हणून शिवाजीस लढण्याचा प्रसंगच आला नाहीं. हें कृत्य स. १६६३
च्या एप्रिल महिन्यांत घडलें.