त्याप्रमाणें घडतील.' याचा अर्थ उघड आहे की स्नेह किंवा युद्ध यांपैकीं तुमचा
विचार असेल तोच माझाही आहे. त्या वेळीं भोसले सिंदे अजिंठ्याचे घांटावर
फर्दापुरजवळ, होळकर मागें वीस कोसांचे तफावतीनें थाळनेरावर होता, आणि से.
वस्ली अहंमदनगरचे बाजूस असतां होळकर भोसल्यांची एकवाक्यता होऊन होळकर
त्यास सामील होण्यासाठीं दोन मजला अलीकडेही आला, तेथे त्यास अमृतरावानें
पकडलेलें दौलतरावाचें बाजीरावास लिहिलेलें पत्र मिळालें. तेव्हां होळकर बिथरून
लगोलग परत माळव्याकडे गेला. त्याचें कारण चमत्कारिक आहे तें असें. या वेळीं
बाळोजी कुंजर बाजीरावाकडून दौलतरावाजवळ येऊन बसला होता. इंग्रजांशीं युद्धाचा
रंग दिसू लागतांच दौलतरावाने बाजीरावास असें एक गुप्त पत्र लिहिले की, 'तूर्त
होळकराचे म्हणण्यास रुकार देऊन त्यास खूष ठेवावें. इंग्रजांचें युद्ध आटोपल्यावर
मग आपण यशवंतरावाचा चांगला समाचार घेऊं.' हें पत्र दौलतरावाकडून बाजी-
रावास जात असतां वाटेंत तें अमृतरावानें पकडून से. वस्लीस दाखर्विलें. वस्लीनें तें
अमृतरावाकडून यशवंतरावाकडे पाठविलें. मजकूर वाचून यशवंतराव सर्द झाला;
आणि दौलतरावाचें कपट ओळखून तो तडक माळव्यांत निघून गेला, आणि पुढें
दिल्लीकडे सिंद्याचा पाडाव होत असतां मजा पाहत स्वस्थ राहिला. हा सर्व प्रकार
खुद्द से. वस्लीनें पार्लमेंटास सादर केलेल्या आपल्या खलित्यांत स्पष्ट केला आहे.
ता. २०-६-१८०३ रोजीं आर्थर वेल्स्लीनें माल्कम यास पत्र लिहिलें त्यांत तो
म्हणतो, 'वसईच्या तहांतील करार पाळण्याची बाजीरावास मुळींच इच्छा नाहीं.
कांहीं गोष्टी त्याच्या हातच्या आहेत, त्या सुद्धां तो अजून करीत नाहीं. त्याचा
पत्रव्यहार रोजच्या रोज सिंद्याशीं चालू आहे. होळकराशींही त्याची बोली चाललीच
आहे. खुद्द त्यानें सिंद्यास लिहिलेलें पत्र पकडण्यांत आलें, त्यांत तर वसईचे करार
धडधडीत मोडल्याचें पूर्ण प्रत्यंतर आहे. गव्हर्नर जनरलांनी सिंद्यास कळविलें, कीं
तुम्ही आपली फौज घेऊन नर्मदेपार उत्तरेंत निघून जा, तरच तुमचा आमचा सलूखा
कायम राहील. यावर बाजीरावानें सिंद्यास मुद्दाम कळविलें, कीं 'तुम्ही परत जाऊं
नका, आहां तेथेंच ठांसून राहा.' यांत बाजीरावाचा उद्देश स्पष्ट होतो. यानंतर तीन
दिवसांनी आर्थर वेल्स्ली पुण्याच्या रेसिडेंटास लिहितो, 'मी असें समजतों कीं
अद्यापपर्यंत सरदारांचा समेट जुळला नसून होळकरही त्यांस सामील झालेला नाहीं,
यासाठींच ते आमच्याशीं युद्ध कीं सख्य करणार तें जाहीर करीत नाहींत. होळकराचा
उद्देश एवढाच दिसतो, की आपले महाल जप्त झाले आहेत ते कसे तरी परत मिळावे.

