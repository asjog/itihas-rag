मुख्य प्रधान केलें.’ पेशवे पदास सरंजाम महाल वगैरे दिल्हे. पो. कर्डी रांजणगांव
वगैरे पांच महालांचें सरदेशमुखीचें वतन नानास दिल्हें.’ अंबाजीपंत पुरंदरे यास
शाहूनें आपल्या तर्फेनें बाळाजीचा मुतालिक नेमिलें. उलट पक्षीं रामाजीपंत
भानु यास बाळाजीनें महाराजांकडून फडणिशी देवविली. वरील सरंजामानें
पेशव्यांचें वास्तव्य पुण्यास प्राप्त झालें. परंतु प्रत्यक्ष कसबा पुणे शाहूनें त्यांस पुढें
२-४-१७२६ रोजीं इनाम दिलीं. अमात्य पद अंबूराव हणमंते यास असून शिवाय
नारो गंगाधर ऊ० आयाबा मजूमदार यास मुजुमदारी दिली. हाच गृहस्थ
हल्लींच्या मुजुमदारांचा पूर्वज होय. अमात्य व मुजुमदार यांचीं कामे एकच, यावरून
ही नवीन मुजुमदारी पेशव्यांची असावी. आनंदराव रघुनाथ भोपळे व नारोराम
शेणवी हे दोन कर्ते इसम शहाणे व मोगलाईंतील माहितगार पूर्वी जाधवरावाजवळ
होते. चंद्रसेन फुटून गेल्यावर त्याजकडील या दोन इसमांस शाहूनें मोठ्या
युक्तीनें आपल्या बाजूस आणिलें, तेव्हां त्यांस प्रधानमंडळांत पदें देणें भाग पडलें.
कदाचित् असा भाव दाखवून त्यांस फोडून आणिलें असेल. रामचंद्रपंत पुंड्याचें
मंत्रिपद काढून नारोराम यास देण्यांत आलें; आणि सुमंतपद महादाजी गदाधर
याचें काढून आनंदराव रघुनाथ यास देण्यांत आलें. या अष्ट प्रधानांच्या भान-
गडी इतक्या वेळां झालेल्या आहेत आणि त्यांचे उल्लेख इतके अनिश्चित व
अव्यवस्थित आहेत, कीं प्रत्येक पदाची संगतवार हकीकत देणें शक्य नाहीं; व
राज्यकारणांवर ज्यांचा परिणाम घडला नाही, त्या नेमणुकांच्या घालमेलीचें
इतिहासांत महत्त्वही नाहीं. महजरांवरील साक्षी ह्मणून या पदाधारी इसमांचीं
नावें ठिकठिकाणीं दाखल आहेत. सोयीप्रमाणें नेमणुका झालेल्या दिसतात.
प्रतिनिधि व सेनापति या दोन पदांच्या नेमणुका महत्त्वाच्या आहेत. डिसें-
बर स. १७०७ त शाहूनें प्रतिनिधीस कैद करून सातारा काबीज केला, तेव्हां
राज्याभिषेकसमयीं तें पद प्रल्हाद निराजीचा मुलगा गदाधरभट्ट यास देण्यांत

१ ता. १७ नोव्हेंबर स. १७१३. या शिवाय शके १६३५ माघ शु. ५ (का.
सं. प. या. ४९३ ) व आषाढ शु. ५ ( इ. वृ. १८३४ पृ. २१५ ) असे भिन्न
उल्लेख आहेत, ते बरोबर दिसत नाहींत. २ पुणे व शिरूरचे दरम्यान
हिंगणगांवचे उत्तरेस. ३ शा. रो. १०६. ४ पहा खं. २० पृ. ५३; वतनपत्रें
व निवाडे पृ. ७५.