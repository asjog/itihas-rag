बचावानें काम भागत नाही: विरोधकांवर चढाई करून जाण्याची ताकद राज्यास दाखवावी लागते. खुद्द शिवाजीनें ही वरची पद्धत स्वीकारली होती, आणि शाहूची स्थिरस्थावर झाल्यावर त्या पद्धतीचा पुनरवलंब करणें हेंच मराठमंडळाचें आतां ओघास आलेलें कर्तव्य होतें. निजामाच्या द्वारा मोगलांचें प्रचंड दडपण मराठ्यांच्या छातीवर असून, खरें म्हटलें तर पांचपन्नास मैलांपलीकडे शाहूची सत्ता पोंचत नव्हती. स. १७०७ पासून १७१३ पावेतों या बाबतीत असलेला प्रकार मुकाट्यानें सहन करण्यापलीकडे शाहूस त्याच्या प्रतीकाराचा उपाय योजणें शक्य नव्हतें. चंद्रसेन मोगलांस मिळाल्यानें या प्रकरणाची निकड लागली. यापुढील उद्योगाचा उपक्रम बाळाजीनें केला आणि त्यायोगें जी मराठशाहीच्या कारभारास त्यानें नवीन दिशा लाविली, त्यांतच पेशव्या    निदर्शनास आलें. बाळाजीला पेशवाई मिळाल्यानें हा नवीन उद्योग हातीं घेण्यास तो मोकळा झाला. या विषयास आतां आरंभ करतांना प्रथम मोगल दरबार व त्यांचा दक्षिणचा कारभार यांचें तत्कालीन स्वरूप तपशीलवार समजणें अवश्य आहे. त्यांत अनेक पक्षांचा व व्यक्तींचा संबंध येत असून त्यांच्या अनेक भानगडींचें व्यवस्थित स्पष्टीकरण झाल्याशिवाय एकंदर व्यवहारांची गुंतागुंत सुटणार नाहीं.

२ बादशहा दरबारांतले पक्ष.—मोगल, इराणी व तुराणी असे पक्ष बादशाही दरबारांत असून, त्या पक्षांच्या रचनेवर राज्यकारभाराचें धोरण पुष्कळ अंशीं अवलंबून असे. मुसलमानांनीं हिंदुस्थान देश जिंकल्यावर येथील संपत्तीच्या व सुखसाधनांच्या लालसेनें पश्चिम व वायव्य दिशांकडून बाहेरच्या मुसलमानांचा प्रवाह या देशांत सारखा येत होता. मोगल बादशाहीचा संपादक बाबर येथें आल्यावर ऑक्सस नदीच्या पलीकडील त्याच्या जन्मभूमींतील लोकांस मोगल बादशाहीवर आपला हक्कच आहे असें वाटून, तेव्हांपासून तिकडच्या बाजूचे लोक येथे विशेष येऊं लागले. देशांतील लष्करी बंदोबस्ताची मुख्य भिस्त बादशहा या बाहेरच्या स्वजातीयांवरच

१ या प्रकरणास अर्व्हिनच्या ‘उत्तरकालीन मोगल’ भाग १ व २ या पुस्तकांचा आधार आहे. अर्व्हिननें सर्व मित्या नवीन पद्धतीच्या स्वीकारल्यामुळे, घोटाळा होऊं नये म्हणून त्यांत १० दिवस कमी धरून पुढील मित्या दाखल केल्या आहेत.