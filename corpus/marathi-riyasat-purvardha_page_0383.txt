विषयीं व्यंकोजीस भाग पाडण्याचाठीं शिवाजीला दक्षिणेंत स्वारी करावी
लागली. राज्याचा विभाग न होऊं देण्याबद्दल शिवाजीचा विशेष
कटाक्ष होता.
(३) चौथाई व सरदेशमुखो हे हक्क वसूल करण्याची पद्धत बाल-
ण्यांत शिवाजीचा विशिष्ट हेतु उघड होतो. ह्या हकांच्या जोरावर
मराठ्यांस वाटेल तिकडे व वाटेल तितकें बाहेर पसरण्यास सवड मिळाली.
महाराष्ट्रापुरतेच त्यास पाहवयाचे असते, तर तो बहुतेक प्रांत त्याच्या
हातांत आल्यामुळे नुसते हे हक्क वसूल करण्याचें त्यास प्रयोजन नव्हते;
आणि ह्या हक्कांवरच तृप्त राहवयाचें असतें, तर अष्टप्रधानादि विस्तृत
राज्यव्यवस्था पण नको होती. महाराष्ट्र देश हा केवळ कार्यक्रमाचा पाया;
त्या पायावरून पुढें वरील हक्कांच्या जोरावर सर्व हिंदुस्थान देश काबीज
करावा असा शिवाजीचा हेतु स्पष्ट दिसतो.
(४) विजापुर व गोवळकोंडा येर्थाल राज्ये पादाक्रांत करण्यास
उधीर नाहीं. तीं आपलींच आहेत, वाटेल तेव्हां तीं नाहींशीं करितां येतील
असा शिवाजीचा समज दिसतो. पण मोगल बादशहाविषयीं त्याचा समज
तसा नव्हता. दिल्लीपर्यंत मजल मारण्याचे त्याच्या मनांत नसतें, तर जय-
सिंगाशी सख्य करून शिवाजी दिल्लीस गेला नसता. दिल्लीस जाण्यांत
त्याचा मुख्य उद्देश असा कीं बादशहाची खरी शक्ति किती आहे हें प्रत्यक्ष
आपल्या डोळ्यांनी पाहवें, तेथें आपल्या ओळखी करून ठेवाव्या व पुढें
मागें दिल्लीचें तख्त काबीज करणें झाल्यास तूर्त आपले धोरण पुढे लोटून
ठेवावें. लढाई व रक्तपात केल्याशिवाय आपला हेतु तडीस नेण्याचा शिवा-
जीचा नेहमींचाच रिवाज असल्यामुळे, सवलतीनें ज्या गोष्टी होतील,
त्यांजविषयीं तो विनाकारण झगडत नसे. बुंदेलखंडचा राजा छत्रसाल
याची व शिवाजीची भेट झाली होती, (मु. रियासत पृ. ६९५ पहा).
कर्णोपकर्णी दिल्लीतील खडानखडा बातमी शिवाजीस समजत होती.
ह्यावरून रजपूत राजांस आपलेसे केल्यास हिंदुपदपादशाहीची स्थापना
सुलम आहे, हे त्याच्या लक्षांत आलें असावें. औरंगजेब आपल्या दुष्कृ-
त्यांनी हिंदूस छळीत आहे, हिंदूंचीं मर्ने दुखवीत आहे, येणेकरून त्याचे
राज्याची बळकटी नाहींशी होत जाऊन, ते 'राज्य' खालावत जाणार. अशा
प्रसंगी पाळत राखून आपण पुढे सरसावण्यास तयार असले पाहिजे
