हा दोष एकट्या बाजीरावावर येतो असें नाही. मराठ्यांची मनोभावना नेहमींच स्वाथाला चिकटून असणारी आहे. राज्याच्या एकंदर हितापेक्षां आपापला वैयक्तिक स्वार्थ ज्याला त्याला ज्यास्त वाटतो. क्लाइव्ह, हेस्टिंग्स वनैरेंनी गैरशिस्त प्रकार केले असतील. परंतु आपल्या राष्ट्राचे अहित त्यांनी केलें नाही. अशाच स्थितीत शिवाजी व बाळाजीत्रिश्वनाथ यांनी आपपल्यापरी उद्योग केले, त्या मानानें बाजीरावाचा उद्योग कमी दिसतो, इतकाच मुद्दा आहे. दुसऱ्या एका गृहस्थांनी या बाबतींत खालील अभिप्राय व्यक्त केला आहे.
'Bajirao had no low aims; but his foresight and statesmanship were limited, and he had no sound grasp of men and events. His name however was doubtless a terror to all parties. When left to himself, Bajirao handled any situation with consummate skill; but he was hampered at every step by selfish intriguers.'
मराठ्यांच्या वैभवरबीचे उदयतेज शिवाजीच्या ठिकाणी, आणि त्याची अस्तमय प्रभा महादजी सिंदे व नानाफडणीस यांच्या ठिकाणी दग्गोचर होते असे समजलें तर, बाजीराव हा मध्यान्हींचा प्रतापरवि होय असें मानण्यास हरकत नाही. सारांश, बाजीरावाच्या कर्तबगारीसंबंधानें साधक बाधक मुद्दे वाचून मनावर जो एक सामान्य ग्रह राहतो, तोच मतलबाचा समजला पाहिजे.
(२) शाहू, बाजीराव व निजाम. आपल्याकडचे व्यवहार संस्था-प्रधान नसून व्यक्तिप्रधान असतात, भग ते राजकीय असोत किंवा खासगी असोत. व्यक्तीचा स्वभाव व शहाणपण यांचे वळण त्या व्यवहारांस लागते.
