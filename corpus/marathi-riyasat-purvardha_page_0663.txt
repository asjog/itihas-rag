करीत त्याचे कपाळांत शिरली व एका निमिषांत खान गतप्राण झाला. मग
मुसलमानांचें सर्व सामानसुमान संताजीचे हातांत पडले हैं सांगावयास नकोच.
हे अशा प्रकारचे संग्राम ध्यानांत घेतले, म्हणजे संताजी अगर इतर मराठे
सरदार केवळ वाऱ्याबरोबर फिरत जाणारी लुटारू लोकांची होळधाड होती,
कीं मर्दासारखे समोर उभे राहून लढणारे होते, ह्याची खात्री तेव्हांच होते.
वरील हकीकत त्या वेळीं हयात असलेल्या मुसलमान इतिहासकारानेंच
दिली आहे. दुडेरी हैं चितळदुर्गच्या पश्चिमेस ३० बैल आहे. कोणी
म्हणतात, हिंमतखानाचा पराभव दुडेरीस झाला; व कोणी म्हणतात
बसवपट्टणास झाला, या संग्रामाचें साल खाफीखान सन १६९४ अर्से
देतो. पण त्यांत तफावत असण्याचा संभव आहे.
दुडेरीच्या वेढ्यांत कासमखान मृत्यु पावला, ती हकीकत विल्क्सनें
दिली आहे. कासमखान हा मोठा नामांकित सरदार होता. बादशहाने
त्यास सर्व कर्नाटकची सुभेदारी दिली होती. सन १६९८ त दुडेरीवर
मराठ्यांनी हल्ला केला असतां, कासमखानाचा पराजय झाल्यामुळे त्यानें
आत्महत्या केली; अगर त्याचा खून झाला. पुढे कासमखानाचा कर्नाट
कांतील अधिकार झुल्फिकारखानास मिळाला. झुल्फिकारखान हा फार
पराक्रमी म्हणून नांवाजलेला होता. सतत १९ वर्षेपर्यंत तो बादशहाची
कामगिरी बजावीत होता. अवघ्या सहा महिन्यांत त्यानें मोठमोठ्या १९
लढाया मारल्या, व तीन हजार मैलांचे कूच केलें, एवढ्यावरून त्याची
तडफ व्यक्त होते. औरंगजेबाच्या हयातींत खानाने थेट दक्षिणेपर्यंत तीन
जबरदस्त स्वाऱ्या केल्या, आणि त्रिचिनापल्ली व तंजावर येथून मोठमोठ्या
खंडण्या वसूल करून आणिल्या.
७. जिंजीस प्रयाण व राज्यव्यवस्था (सन १६९१). - संभाजीनें
पुष्कळ पैसा खर्च करून विशाळगड किल्ला मजबूद केला होता. त्या कामा-
वर कृष्णाजी गौडा व रंगो नारायण हे दोन असामी त्यानें नेमिले होते.
(भारतवर्ष, अं. ३, पृ.२८). प्रल्हाद निराजीनेही ती जागा मजबूद करून
पागा वगैरे राहण्याची सोय केली होती. सन १६८९त रायगड सोडल्यावर,
राजाराम प्रतापगडास आला. तेथून परळी; परळीहून पन्हाळा, विशाळगड,
रांगणा इकडे जाऊन, तेथून कर्नाटकांत निघून गेला (१६९०). त्यानें
आपला जनानखाना, रामचंद्र नीलकंठ याचे ताब्यांत विशाळगडीं ठेविला.
