निजामाच्या घराण्याची वंशावळ मराठ्यांचे इतिहासास अत्यंत जरूरीची
असल्यामुळे, ती येथे मुद्दाम विस्तृत दिली आहे. शिवाजीच्या वेळेपासून
पानिपत पावेतो दिल्लींतील व दक्षिणेतील नानाप्रकारच्या घडामोडी
कमवण्यास या वंशावळीचा उपयोग अतिशय आहे.
निजामाच्या मुलांत गाजीउद्दीन व नासिरजंग हे दोघे एका बायकोचे व
बाकीचे सर्व दुसऱ्या बायकोचे मुलगे. मुलीचा मुलगा मुज्फरजंग हा
हुशार व आजाचा लाडका होता. पहिले दोघे व दुसऱ्या भावांतीक
निनामली हे त्यांतल्यात्यांत हुशार होते. बापाचे मरणसमयीं गाजीउद्दीन
दिल्लीस कारभारावर असून नासिरजंग संनिध होता; परंतु त्यानें अनेक-
वेळां बापाचे विरुद्ध बंडावा केला असल्यामुळे, आपल्या पश्चात् मुज्फर-
बंगास निजामी मिळावी, अशी व्यवस्था मयत निजामाने ठरवून तिन
बादशहाची मंजुरीही मिळविली होती. निजामाचे मरणसमर्थी मुज्फरजंग
विजापुरचे सुभ्यावर होता, तेव्हां नासिरजंगाने लगेच फौजेतील सरदार
अनुकूल करून त्यांच्या मदतीनें निजामी हस्तगत केली. तेव्हांपासून
निजामीवर खालील पुरुष झाले, ते ध्यानांत ठेविल्याने पुढील हकीकती
स्पष्ट होतील.
१ नासिरजंग जून स. १७४८-ता. ५ डिसेंबर १७५०
२ मुन्फरजंग डिसेंबर - जानेवारी १७५१.
३ सलाबतजंग जानेवारी स. १७५१-ता. १० जुलई स. १७६२.
४ निजामली-१०-७१७६२ - वा. ६ ऑगस्ट स. १८०३.
स. १७५७ पासून सलाबतच्या वेळेसच निजामली बहुतेक कारभार
बाहूं लागला.
रघुजी भोसल्याने कर्नाटकचा नबाब सफदर अली याच्या चिथावणीवरून
चंदासाहेबास कैद करून साताऱ्यास ठेविलें हेोतें. चंदासाहेब सुटेल तर
आपला कारभार बेईल, हा सफदर अलीस धाक होता. त्यामुळे तो दरसाल
मराठ्यांची कर्नाटकांतील खंडणी आपण होऊन चुकती करून देत असे.
