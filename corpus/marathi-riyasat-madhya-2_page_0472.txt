आपल्याशीं दोस्ती केली आहे. बोलतां त्याप्रमाणें करितां असा तुमचा
लौकिक आहे. विजयदुर्ग किल्ला आमच्या राज्यांत आहे. तो घेण्या-
करितांच आम्ही तुमचे शत्रु आंगरे याजबरोबर लढाई केली. आज
पांचसहा महिने झाले, अजून तुह्मी किल्ला सोडीत नाहीं. आपला स्नेह
अशा थरास जावा, ह्याचें आश्चर्य वाटतें. तुह्मी म्हणतां, कांहीं बाबती
अजून ठरावयाच्या आहेत. तेवढ्यासाठीं किल्ला ताब्यांत ठेवण्याचें कारण
नाहीं. त्या बाबती मागाहूनही ठरवितां येतील. सबब किल्ला ताबडतोब
खाली करून द्यावा; आणि आपला लौकिक कायम राखावा. असें
करण्याचें तुमचे मनांत न येईल तर पुढें काय प्रकार घडेल तो परमेश्वरास
ठाऊक ( ११ जुलई १७५६ )
   यावर रेसिडेंटाकडून १ ऑगस्ट स. १७५६ चा जबाब पेशव्यास गेला
तो पुष्कळ नरमाईचा असून, नानासाहेबाच्या तिखट पत्राचा परिणाम
झालेला त्यांत दिसतो. पावसाळा संपतांच आपले लोक मुंबईस
परत बोलावून किल्ला सोडून देण्याचें अभिवचन त्यांत होतें. सप्टेंबर
महिन्यांत इंग्रजांनीं टॉमस वायफील्ड व जॉन स्पेन्सर हे आपले
दोन वकील पेशव्याकडे पुण्यास पाठविले, त्यांची हकीकत आतां
सांगावयाची आहे.
   ६. विजयदुर्गसंबंधीं पेशवे इंग्रजांचें भांडण:—ता. २० जुलई
स. १७५६ रोजीं पेशवा सावनूरचे स्वारींतून पुण्यास परत आला, आणि
लगेच त्यानें ता. २१ रोजीं इंग्रजांस पत्र लिहून, अनेक भानगडींच्या
निकालासाठीं त्यांचा वकील पुण्यास बोलाविला. सदाशिवरावांच्या मनांत
पोर्तुगीझांवर स्वारी करून गोवासुद्धां त्यांचा प्रदेश काबीज करण्याचें फार
होतें. त्यावरून पोर्तुगीझांनीं पोंडा येथील ठाण्यावर हल्ला केला. तेथें
पोर्तुगीझ फौजेची धांदल उडून त्यांचा व्हाइसरॉय मरण पावला, परंतु
दुसऱ्या भानगडी उपस्थित झाल्यामुळें गोव्यावर चालून जाण्यास सदा-
शिवरावास फावलें नाहीं. या गोष्टीचा नानासाहेबानें इंग्रजांस पाठ-