यांची शपथ आबा चिटणीस व बाबाराव गोविंद यांचे विद्यमानें जहालेली आज-
पर्यंत गुप्तच होती. पाटीलबावांचें मथुरेकून कूच जाहलें तेव्हां अलीबहादरांचें कूच
होईना, याचें कारण काय हा शोध घेतला. तेव्हां पाटीलबावांनीं मला एकीकडे
घेऊन सांगितलें कीं, ‘अलीबहादरांनीं आम्हांशीं श्रीमंतांचे पायाची शपथ वाहिली
कीं, गोसावी आपण आम्हांपासून घ्यावा आणि आमचे खर्चाचा बंदोबस्त यथा-
स्थित करून द्यावा. याप्रमाणें करार असतां गोसावी आमचे हवालीं करीत नाहींत
व चाकरीसही जात नाहींत. दोन लक्ष रुपये देण्याचा सिद्धांत जहाला असतां
रुपये मात्र घेतले आणि फौज तर अद्याप पाठवीत नाहींत. या गोष्टीने परिणाम
कसा लागेल ? आम्हांसच तुम्ही फिरून शब्द ठेवतां कीं, त्यांची खातरजमा करून
चाकरीस पाठवाव्या, त्यास आमची निखालसता त्यांनीं केली, ते समयीं गोसाव्याच्या
स्त्रिया आमचे कैदेंत होत्या त्या देखील आम्ही सोडून दिल्या, तर आतां विना
गोसावी आमचे स्वाधीन झाल्याखेरीज आमची खात्री होत नाहीं. आम्ही श्रीमंतांचे
घरीं कामें करतों आणि कारभारासंबंधानें संकटसमयीं शपथा बेलभंडाराच्या देतों
घेतों; परंतु श्रीमंतांचे पायाची शपथ कधीं वहात नाहीं. असें असतां अलीबहा-
दरांनीं आम्हांपाशीं श्रीमंतांचे पायाची शपथ वाहिली, तेव्हां आमची खातरजमा
जाहली आणि आम्हीही त्यांजपाशीं बोललों कीं, गोसावी स्वाधीन केल्यानंतर
तुमचा बंदोबस्त यथास्थित करून देऊं. ही गोष्ट षट्कर्णी न होतां ठरली. असें
असतां पुढें सहा मासपर्यंत वाट पाहिली. परंतु गोष्ट कांहीं अमलांत येईना. इस्माईल
बेगावर फौज पाठवा म्हणून बहुत वेळ सांगितलें, परंतु समयास फौज न पाठविली.
शेवटीं बळवंतराव सदाशिवास पाठविलें ते लढाई जहाली त्या दिवशीं जाऊन
पोंचले. पुढें इस्माईलचें पारिपत्य होऊन मारवाडांत फौज गेली, तेव्हांही पुन्हा
होळकरांच्या व अलीबहादरांच्या फौजा रवाना करण्याविषयीं किती प्रयत्न
केला तो तुम्हांस ठाऊकच आहे. ऐवजाची निशा करून घेतली तरी फौज जात
नाहीं यास काय म्हणावें ? बोलणीं वचनें करार झाले तरी कांहींच गोष्ट अमलांत
न येई त्या पक्षीं आम्हांकडे दोष तो काय ?
‘ त्यावर शिवाजीपंत बापू व मी असे अलीबहादरांकडे गेलों. हे सर्व
जाबसाल त्यांस पुसतां त्यांनीं उत्तर केलें, ‘ ते तुम्हास सांगतात तेंच खरें व
आम्ही खोटे असें तुमच्या समजण्यांत आलें तर जे मध्यस्थ आहेत त्यांजला
समक्ष बोलावून विचारावें. ’ अशा प्रकारें बोलणीं झाल्यानंतर तूर्त बंदोबस्त करून