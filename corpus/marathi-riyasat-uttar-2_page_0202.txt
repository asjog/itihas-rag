करून बहुत शोध व चौकशी केली. नागरीण बायको वृंदावनास प्रयोग करीत
होती. तिजला धरून आणिली. मारहाण करून चौकशी केली. दांत पाडिले.
हातांस पलिते बांधून बोटें जाळिलीं. तिनें गुलजार खोजा दिम्मत हिंमतबहादर
गोसावी याचें नांव घेतलें. तेव्हां अलीबहादरांकडील दिवाण सदाशिवपंत यांस
बोलावून सांगितलें कीं, याप्रमाणें गोसाव्याचें कर्म आहे, तुम्हांस समजावें. अली-
बहादरांनीं सांगून पाठविलें, त्याचे अंगीं दोष असल्यास पारिपत्य करावें. दोष नस-
ल्यास उगेच दुखावू नये. नंतर त्यांनीं चौघां देखत पंचाईत करून त्याजकडे दोष
ठरविला; अलीबहादरांस बोलावून काय करावें म्हणून बोलले. त्यांनीं उत्तर केलें,
अन्यायाप्रमाणें पारिपत्य करावें. त्यावरून रायाजी पाटील व लखबादादा यांस
हिंमतबहादराकडे बोलावयास म्हणोन पाठविलें. बोलण्याचा नार ( भाव ) करून
हे आपणास धरणार ही बातमी त्यास कळली. नंतर तो तयार होऊन गोटाबाहेर
आला, तो हे जाऊन पोंचले, व गोसावी यास बोलले कीं, तुम्हांसीं कांहीं बोला-
वयाचें आहे. त्यानें उत्तर केलें, आम्हीच तेथें येतों. असें म्हणोन चालला. पुढें
पाटीलबावांचे डेऱ्याची वाट सोडून अलीबहादरांचे डेऱ्याची वाट धरली. तेव्हां च
रायाजी पाटील आडवे झाले, त्यांस धक्का देऊन कुदोन अलीबहादरांचे डेऱ्यांत
आला. बराबर दोन अडीचशें लोक होते, त्यांपैकीं दहा वीस डेऱ्यांत आले. मागा-
हून रायाजी पाटील व लखबा आले. गडबड जाल्यावर अलीबहादरांनीं लोक
जमा केले, आणि रायाजी व लखबा यांस पुसिलें कीं, यास आमचे डेऱ्यास कां
आणिला ? आणिला तसा पाटीलबावांकडे घेऊन जावा. परंतु गोसावी जाईना;
म्हणाला, ‘ मजवर नाहक तुफान आहे, तुम्ही सरकार आहां, माझा इनसाफ
करावा, मी दिव्य करीन. श्रीमंतांच्या जरीपटक्याजवळ आलों, मी येथून जाणार
नाहीं.’ हें बोलणे उभयतांनीं पाटीलबावांकडे सांगोन पाठविलें. अशा भानगडी-
खालीं सायंकाळ जाला. अलीबहादरांनींही सांगून पाठविलें कीं, ही व्याद आमचे
डेऱ्यांतून घेऊन जावी. त्यांनीं जबाब पाठविला, उदईक काय तें करूं. दिवस
उगवतांच अलीबहादर फौज सुद्धां तयार झाले, पाटीलबावांकडील फौज आणून
उभी करविली; आणि बावांस सांगून पाठविलें. त्यावरून दीड प्रहर दिवसास
कृष्णोबा चिटणीस, लखबा व सदाशिव मल्हार आले. ते अलीबहादरास बोलले,
तुम्ही त्यास बोलावें कीं, तुजला मारीत नाहीं, अब्रूही घेत नाहीं. हें त्यास अली-
बहादरांनीं कळविल्यावर त्यानें उत्तर केलें कीं, आम्हांस पाटीलबावांचा विश्वास