रानें करीत जावी. सर्व जोखीम त्यांजवर आहे. त्यांस कळल्याखेरीज राज-
कारण करूं नये. गोसाव्यास चार गोष्टी समजोन सांगोन अरुणास रवाना करावा.
याउपर ठेवूं नये.’ यावरून पुढें जानेवारी स. १७९०त अलीबहादर व
पाटीलबावा यांची अल्प काळ गोडी झाली असें दिसतें. पेशव्यानेंही तुकोजीला
निक्षून लिहिलें कीं, ‘ आपण पाटीलबावांशीं निखालस बोलणीं करावी, ज्यांत
विरुद्ध पडून सरकारनुकसानी व फूट दिसे ती गोष्ट घडू नये, हें निरोप-
समयीं बोलणें जालेंच आहे. आपण निखालसपणें ज्यांत सरकारकाम ती गोष्ट
केली असतां पाटीलबावा ओढणार नाहींत. ’ यावरून दिसतें कीं, महादजीच्या
विरुद्ध वागण्यास पुण्याहून भर देणें नानानें पुढें बंद केलें. मात्र मराठ्यांच्या
स्वभावानुरूप ज्याचें त्याचें लक्ष वाहत्या गंगेत हात धुऊन घेण्याकडे होतें, मग
त्यांत मुख्य कर्तव्य बिघडलें तरी त्यास परवा नसे. अलीबहादरास पुण्याहून
याचा कारभारी काय लिहितो पहाः ‘ गोसावी प्रकरणीं राडा पडला तो हल्लीं
निवळला. आपल्यास अद्यापि जातीस सरंजाम किंवा पथकास कांहीं नाहीं. प्रसंग
हाच आहे. मोहीमसीर असतां रदबदल व खातर बहुत पडते, पुढें स्वान्ना देशीं
आल्यावर बहुत प्रयत्न लागतील. या समयांत नानाजवळ मसलत देणार रात्रंदिवस
निकटवर्ति मुत्सद्दी तात्या आदिकरून आहेत, त्यांस व मुख्यांस साधून सरंजामाचें
काम करावयाचा प्रसंग आहे. तेथेंही पाटीलबावांची मर्जी व सख्यत्वाची तऱ्हा
राखून कार्यमतलब साधणें असल्यास साधावयाचा समय हाच आहे. ’ मर्जी
संभाळण्यासाठीं पेशवे, माधवराव, नाना, तात्या वगैरांस उत्तरेंतून अंगुरांच्या पेट्या
वगैरे सामान अलीबहादरानें वारंवार पाठविल्याचा उल्लेख पत्रांत आहे. नानाचा
उपदेश मात्र अलीबहादरास सरळ वृत्तीचा बहुधा नसे. ता. १८-२-१७९० रोजीं
नाना त्यास लिहितो: ‘ अलीकडे गोसावी याचे कारभारावरून तुम्हांसी पाटील-
बावांचे मनांत वैषम्य आलें, पुढें तुमचें राहणें तेथें जाहलें असतां त्यांची स्वच्छता
नाहीं. पाटीलबावा दरमहाचे दरमहा खर्चास देतील हा भरंवसा नाहीं. सुटलेल्या
मुलखाची वांटणी वाजवी त्यांनीं द्यावी तें घडत नाहीं. मसलत उभी जाली असतां
तुम्हीं फौज घेऊन जावें असें म्हणतील, परंतु आंतून कसें हें समजत नाहीं. कदाचित
तोंडघशीं द्यावयाकरितां सांगितलें तर सांगतील. त्यांत वांकडें कांहीं झालें तर
यांनीं बदनक्ष केला हें मात्र वाजवितील. सबब ते स्वतः खासेच गेले, तरच तुमचें
जाणें चांगलें. इतके पेंच एक स्वच्छता नाहीं यामुळे आहेत. त्यांतही तुम्ही बुंदेल-