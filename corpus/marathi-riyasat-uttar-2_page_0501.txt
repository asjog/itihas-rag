करतील. सबब आज उपेक्षा करून लांबणीवर टाकणें ठीक नाहीं. पुनः काबूपणा
न करीत अशा प्रकारचें दडपण यांजवर ठेवावें. फिरून असा समय यावयाचा
नाहीं. स्वामी म्हणतील, बदमामलीचा बदला करावयास काय उशीर आहे ! तर
आतां जेवढ्या उद्योगांत कार्य होईल, त्याचे चौपट पुढे करावा लागेल. प्रस्तुत
काळीं मसलतीचा वेध नाहीं. इंग्रज आपले युरोपतिले वेधांत गुंतले, दुसरीकडे
कान ऐकण्यासही देत नाहींत. दौलतीचे स्नेह केवळ सालसपणानें चालत नाहींत.
दाब आणि मजबुदी राखून करावे तरच स्नेह राहतो. याचे पर्याय सर्व मनन
होऊन दौलतीस योग्य तें घडावें. डोळे चोरले असतां पत जाते, मोठे अडचणींत
आहे. जशी आज्ञा येईल तसें करीन.' या पुढच्या लिहिण्याचा व नबाबास या
प्रसंगांत सांभाळून घ्यावें, या पहिल्या लिहिण्याचा मेळ कसा घालावयाचा ? याच
कारणास्तव आरंभीं म्हटलें आहे कीं, गोविंदराव भावनाप्रधान, मृदु अंतःकरणाचा,
लबाडांच्या भाषणांनी गांगरून जाणारा असा असून, राजकारणांत नेट धरणारा
नव्हता. सवाई माधवरावाच्या मृत्यूनेंच निजामास कायमचे बचावलें. 'पहिले
हप्त्याचा ऐवज अखेर साली यावयाचा तो अद्याप येत नाहीं,' असें ५-९-१७९५
रोजीं नानानें गोविंदरावास लिहिलें, यावरून एकंदर पांच कोट रक्कम घेण्याचा
ठराव झाला, त्यांपैकी एक पे सुद्धां पेशव्यांस आली नाहीं, असे स्पष्ट होतें. उलट
मोहिमेचा खर्च सर्व अंगावर पडला. *
कृष्णराव बल्लाळ काळे, काशीचा राहणार, बाबूजी नाईकाबरोबर पेशव्यांकडे
येऊन स्वारींत वगैरे कामें करूं लागला. स. १७५३-५४ च्या रघुनाथरावाच्या
पहिल्या हिंदुस्थानच्या स्वारींत त्यानें चांगलें काम केल्यावरून त्याची बढती होत
गेली. राक्षसभुवनच्या लढाईनंतर निजामाकडील वकिली माधवरावानें धोंडो रामा-
कडून दूर करून कृष्णराव बल्लाळास दिली. (पहा कै. या.) नानाफडणिसाचा
व गोविंदराव बापूचा स्नेह पुढे बाजीरावाच्या वेळेस तुटला.
वंशावळ.
कृष्णराव बल्लाळ मृ. १३-९-१७८६
गोविंदराव कृष्ण मृ. नोव्हेंबर १८२३
कृष्णराव गोविंद दुसरे
गोविंदराव नोव्हेंबर स. १८२३त
मृत्यु पावला. (जु. ऐ. गो. १.६)
गोविंदराव काळ्याजवळ पुण्याच्या
फडांत काम करून गोविंद भगवंत
पिंगळे हा दुसरा एक गृहस्थ पुढें चतुर मुत्सद्दी म्हणून हैदराबादच्या राजकारणांत
* पहा राजवाडे खं. ५. ७५-७९, १०१, १७४, १७६.

