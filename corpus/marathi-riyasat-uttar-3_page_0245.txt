यांत खुद्द निजामाचा व त्याच्या तैनातीस असलेल्या इंग्रजांचा मिळून एकंदर तेवीस
हजार जमाव होता. यांचा अम्मलदार कर्नल स्टीव्हन्सन् होता. तिमरी फौज मुंबईस
जमा झाली, ती मुमारें तीन हजार क. मरेच्या हाताखालीं होती. त्यांतील बहुतेक लोक
ता. ७०२०१८०३ रोजीं कलकत्त्यास जहाजांत बसून ता. ५-४-१८०३ रोजीं
मुंबईस दाखल झाले. ही फौज कलकत्त्याहून येण्यास अवकाश लागला, म्हणूनच
बाजीरावाचें प्रयाण यापूर्वीच पुण्याकडे होऊं शकले नाहीं चवथी फौज से० लेक
याच्या हाताखालीं कानपुरास सिद्ध झाली, तिचा उल्लेख पुढें उत्तरेकडील मोहिमेंत
येईल. मिळून एकंदर इंग्रज फौज साठ हजारांवर होती. फेब्रुवारी महिन्याच्या
आरंभीं लॉर्ड वेल्स्लीनें धाकटा बंधु से. वस्ली याम सर्वाधिकाराची सनद लिहून
दिली. हा से. वस्ली म्हणजे आर्थर वेल्स्ली पुढें युरोपांत नेपोलियनशीं लढण्यांत
प्रसिद्धीस येऊन ड्यूक ऑफ वेलिंग्टन झाला, तो होय. स. १७९७ त प्रथम याची
नेमणूक हिंदुस्थानच्या लष्करावर होऊन तो फेब्रुवारी १७९६ त कलकत्त्यास दाखल
झाला, आणि लगेच त्यानें मलाया द्वीपकल्पांत एक मोहीम केली. त्यानंतर त्याचा
वडील बंधु लॉर्ड वेलस्ली ग. ज. होऊन आला, त्यानें यास मद्रासच्या फौजेंत नेमिलें.
म. १७९९ त टिपूचा पाडाव झाल्यावर त्याची नेमणूक म्हैसूरच्या राज्याची
व्यवस्था पाहण्याकडे झाली. या दोघां बंधूंनीं मराठ्यांचे राज्य जिंकण्याचा जणू
काय गुप्त कटच केला होता, आणि त्यासाठीं वडील बंधूनें धाकट्यास आपले संपूर्ण
मर्वाधिकार दिले. दुसरे कर्तबगार व श्रेयान् अधिकारी असतां आपल्या भावास
हलक्या जागेवरून एकदम वरिष्ट जागीं नेमल्याबद्दल हिंदुस्थानांतून लंडनचे सरकारा-
कडे पुष्कळ तक्रारी गेल्या. पण व्यवहारांत जो बार एकदां उडून गेला तो कांहीं
फिरूं शकत नसतो. तसेंच यशासारखा दुसरा पुरस्कर्ता जगांत कोणी नाहीं, या
नियमास अनुसरून से. वस्लीस एकामागून एक विजय मिळून इंग्रजी राज्याची
हिंदुस्थानांत व बाहेर भरभराट होत गेली, त्यामुळे वरील तक्रारीस पुढे महत्त्व राहिलें
नाहीं, आणि अतुल पराक्रमी पुरुष अशी से. वस्लीची कायम ख्याति इतिहासांत झाली.
ता. ९-३-१८०३ रोजीं से. वस्ली हरिहर सोडून ता. १२ रोजी तुंगभद्रापार झाला.
पुढें ता. १५-४-१८०३ रोजीं वस्ली व स्टीव्हन्सन् यांच्या फौजांची अकलूज येथे
भेट होऊन तेथून ते गारदौंडावर आले; आणि २० एप्रिल रोजी सेनापति वस्ली
पुण्यास दाखल झाला. तेथे सर्व शांतता आहे आणि बाजीरावानें आतां वसईहून
निघण्यास हरकत नाहीं अशी वस्लीची सूचना जातांच, २७ एप्रिल रोजीं बाजीराव व
क्लोज वसईहून निघाले ते ता. ६-५-१८०३ रोजीं चिंचवड येथे दाखल झाले. त्यानंतर
