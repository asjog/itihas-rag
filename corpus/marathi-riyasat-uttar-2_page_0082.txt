नंतर दुसरे राजकारणास झोंबावें, तों इंग्रजांनीं बुद्धि व इमान बदलिले. आमचे
भेटीकरितां इष्टिनच येतो अशी आवई घालून, तिकडे टिपूचा सलोख परभारें
केला तो कळूं न देतां, आपण कलकत्त्याहून निघोन श्रीकाशीपावेतों आमचे
भेटीचेंच संधान स्पष्ट केलें. तेथून लखनौस जाऊन, दिल्लीचा मनसबा उपस्थित
करून मग आम्हांस लिहून पाठविलें. दिल्लीहून शहाजादा पळवून लखनौस नेला.
राजेरजवाड्यांकडे वकील व पत्रें पाठविलीं. बादशहाचें मानस आम्ही दिल्लीस
येऊन बंदोबस्त करावा. दिल्लीचे मनसब्यांत अफरासिआबखान, गोसावी
व अबदुल अहदखान हीं राजकारणें निरनिराळीं चालत असतां इंग्रज लखनौस
येऊन नमूद झाले. तेव्हां इष्टिनाकडे कागदींपत्रां अनुसंधान चालविलें आहे.
सदाशिव मल्हार त्यांजकडे रवाना केले; आणि दिल्लीचे राजकारणाची जलदी
केली. शहाजादा इंग्रजांकडे लखनौस गेला हें बादशहास जड वाटून आम्हांस
षुके पाठविले जे तुम्हीं आग्ऱ्यास भेटीस येणें. त्याच अन्वयें अबदुलखान व
अफरासिआबखान यांचीं पत्रें आलीं कीं, जलदी येणें. आतां जातीनें जाणें प्राप्त
आलें. त्यास पैका पाहिजे. दिल्ली-आग्ऱ्याकडे महागाई भारी. आम्ही न गेल्यास
बादशहास सहजच पेंच पडेल. मग इंग्रज पैकेकरी, त्यांजकडे मिळणें प्राप्त होईल.
त्यांस मिळाल्यास आपणांस पेंच पडेल. आपल्या हातचें राजकारण गेलेलें होईल.
यास्तव आग्ऱ्यास जाऊन भेट तर घेतों. आज पांच वर्षे मेहनतेवर मेहनत पडली,
ती अंगीकारिलीच आहे. फौजेंत हाल राहिला नाहीं. इंग्रज पुढें शहाजाद्यास सोडतात
कीं लढाईस उभे राहतात ? लढाईस आल्यास आपणही बादशहास घेऊन समोर
झालें पाहिजे. ये काळीं नवी फौज मिळविणें पैक्याखेरीज होत नाहीं. बाद-
शहाची अवस्था कळालीच आहे. पैका मागतील. श्रीमंतांचे पदरीं मसलती
करावयाजोगे फार आहेत. आम्ही पांच वर्षे मेहनत केली ते पेंचांत येऊन कर्ज-
भरी झालों. पुढें ताकद राहिली नाहीं, म्हणून घरास जावें, दुसरे सरदारांनीं मात-
बर फौज घेऊन राजकारण बनवावें. परंतु इष्टिन लखनौस, जवळ शहाजादा,
यामुळे अवकाश राहिला नाहीं. फार करून तोरा इंग्रजांनीं हाताखालीं घातलाच
आहे. आम्ही कूच करून माघारे फिरूं तर बादशहास मिळवून घेतील, अगर
शहाजायास तख्तनशीन करून बादशहास ज्ञानमठीं बसवितील. इंग्रजांचा बंदो-
बस्त दिल्लींत झाला मग सारेच खुष्कीवाले पेंचांत येतील. यामुळे आम्हीं माघारे
जाऊं शकत नाहीं. पैका नाहीं म्हणून लाचार. सरकारांतून पैशाची मदत झाली
तरच आमचा पाय येथे टिकून राहील. यश देणार श्रीमंतांचें दैव व आमची