वून आणिलें नाहीं, त्याचें बुद्धिसामर्थ्यही अलोट होतें. बाजी-दौलत सर्जेराव या
चुकुटापैकीं पाहल्याला नुसतें डोकें तर दुसऱ्याला नुसते हातच होते. पण तिसरा
दोहोंनींही संपन्न होता. त्याच्या धूर्तपणापुढें मोठमोठ्या मुत्सयांनी हात टेकले. त्याच्या
चाणाक्षपणापुढें सर्वांचीं कारस्थानें लटपटलीं. त्याच्या धाडसापुढे मोठमोठे वीर हतवीर्य
झाले. त्यानें शेंकडों कारस्थानें केलीं, परंतु एकांतही त्याचा डाव फसला नाहीं. मग
सर्जेरावाच्या गुणसंपन्नतेचा राज्याच्या नाशाकडेच उपयोग कां झाला ? याचे उत्तर
आमचें व्यक्तिप्रधान राजकारण होय. बाजीराव व दौलतराव या दोन धन्यांशिवाय
इतर मराठी राज्य तो जाणतच नव्हता.' ता. २५-८-१७९८ रोजीं दौलतरावानें त्यास
अटकेंत ठेविलें, त्यांतून त्याची सुटका बायजाबाईनें उपासतापास करून ता. ४-१-१८००
रोजीं करविली, तो प्रकार यथावकाश कळून येईल. सर्जेरावाचें उत्तर चरित्रही मराठ-
शाहीशीं पहिल्या इतकेंच संलग्न असून तें पुढें प्रकरण १८ त दिलें आहे.

२ महादजीच्या बायकांचें दौलतरावाशीं युद्ध * (१७९८-१८००).-
महादजीच्या पश्चात् त्याच्या तीन बायका लक्ष्मीबाई, भागीरथीबाई व यमुनाबाई
व रक्षा केशरी यांचा दौलतरावाशीं वेबनाव झाल्याचा उल्लेख मागें आला आहे.
दौलतरावाचें दत्तविधान झालें त्या वेळीं लक्ष्मीबाईनें त्यास हरकत घेतली; पण
वाकीच्यांनी त्यास संमति दिल्यावर आणि दौलतरात्राने सर्वाचे बंदोबस्त यथायोग्य
करून देऊं असें वचन दिल्यावर त्याचें दत्तविधान झालें. पुढे दौलतरावास पैशाची
अडचण उद्भवली, त्यामुळे बायकांची उज्जनीस आबाळ होऊं लागली, तेव्हां आपली
व्यवस्था लावून घेण्यार्कारतां त्या स. १७९७ त पुण्यास आल्या. तेथे भागीरथीबाई
व दौलतराव यांची सलगी जमली ती बाकीच्यांस खपेना. संतापाचे भरांत त्या
अद्वातद्वा बोलू लागल्या. नानाचा त्यांस पाठिंबा होता. त्यांत लक्ष्मीवाई पूर्वीच विरुद्ध
होती तिनें विशेष पुढाकार घेतला. सर्जेरावानें त्यांस भेटून समजूत घालून जांबगांवास
नेण्याचा प्रयत्न केला. पण त्या दोघींनी सर्जेरावाचें तोंड सुद्धां पाहयचें नाहीं असें ठरविलें.
त्या सर्जेरावाची भेट घेईनात, तेव्हां त्याने जबरदस्तीनें त्यांस तंबू वाहेर ओढून चाबकांनीं
वेदम मारिलें. हा प्रकार सर्वासच अयोग्य वाटला. विशेषतः महादजीच्या वेळचें या
वायांचे वैभव पाहिलेल्या शेणवी सरदारांस तो फार झोंबला. त्यांनीं बायांच्या तर्फेनें
दौलतरावाशीं रदबदल चालविली. त्यांची समजूत काढण्याचे निमित्त करून दौलत-