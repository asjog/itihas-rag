५. तिसरी मोहीम, (अ) बाजी घोरपडे.—वर सांगितलेल्या दोन्ही
मोहिमा विफल झालेल्या पाहून अली आदिलशहा स्वतः सर्व फौज घेऊन
शिवाजीवर आला. त्यानें पन्हाला, पवनगड वगैरे किल्ले काबीज केले,
आणि पावसाळा आल्यामुळे कृष्णाकांठीं चिमुळगें या गांवीं तो छावणी
देऊन राहिला. रांगणा व विशाळगड हे त्याचे हातीं आले नाहींत. या
संधीस कर्नाटकांत बंड झाल्यामुळे, आदिलशहाला विचार पडला, कीं शिवा-
जीचें बंड मोडणें व कर्नाटकांतील बंड मोडणें ह्यांपैकीं अगोदर कोणतें
करावें ? इतक्यांत वाडीचे सावंतानें आदिलशहास अर्ज केला, कीं ‘ मला
कुमक दिल्यास मी शिवाजीचें पारिपत्य करितों. ’ सावंत हा पुष्कळ
दिवस विजापुरच्या तर्फेनें शिवाजीशीं लढत होता. शिवाजीशीं केलेला
तह मोडून सावंतानें आदिलशहाची मदत मागितली. आदिलशहानें
सावंताचें म्हणणें कबूल केलें; आणि बाजी घोरपडे व बुहलोलखान यांस
सावंताची मदत करण्यास ठेवून आपण कर्नाटकांत निघून गेला. ही
व्यवस्था शिवाजीच्या चांगलीच पथ्यावर पडली. घोरपडे हा सावंतास
मदत करण्याचें सोडून आपल्या जहागिरींत मुधोळास जाऊन स्वस्थ बसला.

बाजी घोरपडे हा शहाजीस पकडण्यांत मुख्य होता. शिवाजीचा त्याज-
वर डोळा होता. तो मुधोळास बेसावध आहे अशी विशाळगडावर शिवा-
जीस बातमी लागतांच, तो ताबडतोब मुधोळास गेला, आणि छापा घालून
घोरपडे व त्याचीं माणसें यांस त्यानें ठार मारिलें. बाजी घोरपड्याच्या
मुलास शिवाजीनें पुढें सामोपचाराचें पत्र लिहून आपणाकडे वळविलें,
तो प्रकार दहाव्या प्रकरणांत येईल. घोरपड्याचे जागीं विजापुराहून
खवासखानाची नेमणूक झाली. खवासखान व बुहलोलखान यांनीं
शिवाजीचें पारिपत्य केलें असतें, परंतु त्यांसही शहानें लवकरच कर्ना-
टकांत बोलावून घेतलें. तेव्हां वाडीकर सावंत शिवाजीचे तडाक्यांत
एकटाच सांपडला. त्यास शिवाजीनें तेव्हांच जेरीस आणिलें. तो व
शृंगारपुरकर दळवी यांनीं गोवेकर पोर्तुगीझ यांजपाशीं आश्रय मागितला.
परंतु पोर्तुगीझ लोकांस अन्य तऱ्हेनें धमकी घालून शिवाजीनें सावंत व
दळवी यांस त्यांजपासून अलग केलें. तेव्हां ते शिवाजीस शरण आले.

( आ ) वाडीच्या सावंतांची पूर्वपीठिका पूर्वी दिली आहे.
( पृ. १३३ ) लखम सावंतास वाडीची देशमुखी पूर्ववत् सांगून शिवाजीनें