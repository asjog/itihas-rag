जतांच तेही फौजे सहित खानदेशांत गुजराथचे सरहद्दीवर आले. त्या वेळीं
बाजीरावाजवळ दाभाड्याचे निमे सुद्धां फौज नव्हती. दाभाडें व निजामुल्मुल्क
यांच्या बेताची सर्व माहिती बाजीरावास होती. हीं कारस्थानें बाजीरावानें शाहूस
कळविलीं. मराठी राज्याचे दोन हिस्से करून कोल्हापुरच्या संभाजीला पुढाकार
द्यावयाचा, असाही या कारस्थानाचा आशय होता, त्यामुळे शाहूलाही सेनापती-
बद्दल राग उत्पन्न झाला. ’

हीं कारस्थानें केव्हां व कशीं बनत गेलीं हें नक्की ठरवितां येत नाहीं. सर-
बुलंदखानाशीं तह झाल्याबरोबर चिमाजीआपा उंब्रज येथें जाऊन ८ जुलै
१७३० रोजीं शा,महाराजास भेटला. बहुधा बाजीरावही त्याजबरोबर होता.
महिना पंधर दिवस शाहूचीं व त्यांचीं खलबतें होऊन पुढील विचार ठरला असला
पाहिजे. शाहूच्या रोजनिशींतील कागदपत्र वाचले ह्मणजे सातारा व पन्हाळा
या शेजारच्या टापूपलीकडील कारस्थानांचें क्षेत्र शाहूच्या दृष्टिक्षेपांत उतरलेलें
बिलकूल दिसत नाहीं. थोरात, सरलष्कर, शंभुसिंग जाधव, सोमवंशी इत्यादि
आजूबाजूच्या सरदारांच्या पाटिलकीचे,देशमुखीचे वगैर अंतस्थ कलह मिटविण्यांत
शाहू आपल्या वजनाचा व जरबेचा उपयोग अव्याहत करी, परंतु माळवा, गुज-
राथ, वऱ्हाड, नागपुर वगैरे ठिकाणीं त्याच्या सरदारांचे किंवा बादशाही उम-
रावांचे काय उद्योग चालले होते, त्यांचें स्वरूप केवढें प्रचंड होतें, व त्यांचा
पुढें आपल्या राज्यावर काय परिणाम होणार, याची कल्पना शाहूचे मनांत
असल्याचें बिलकुल दिसून येत नाहीं. दोन भांडगीं मुलें तक्रार घेऊन आलीं
असतां ‘ अरे भांडूं नका, गप्प बसा,’ असें ह्मणून पंतोजी वेळ मारून नेतो,
तशांतलाच कांहींसा प्रकार शाहूचा दिसून येतो.

सर्व पक्षांची व प्रतिपक्षांची बातमी ठेवून व पुढील धोरण ओळखून
स. १७३० च्या पावसाळ्यांतच बाजीरावानें आपली तयारी गुप्त रीतीनें चाल-
विली. सेनापति विरुद्ध वागतो अशी शाहूची खात्री झाली होती. गुजराथेंत
जाऊन युक्तीनें सेनापतीस महाराजांकडे घेऊन यावें, निजामाची व त्याची
गांठ पडूं देऊं नये, असा बेत महाराजांपाशीं ठरवून बाजीराव ऑगस्टांत पुण्यास
आला; आणि तेथें पुढील स्वारीची व्यवस्था लावून ता. १०.१०.१७३० रोजीं
दसऱ्यास संगमावर डेरे देऊन चिमाजीसह मोहिमेस निघाला, तो डभईची