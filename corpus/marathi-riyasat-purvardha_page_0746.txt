अशी धमक व भरवसा त्यांजमध्ये उत्पन्न झाला. आपल्या ठिकाणी
असा आत्मप्रत्यय असल्यावांचून पौरुषत्वाचीं कामें हातून होत
नाहींत. या शक्तीच्या जोरावर मराठ्यांनीं पुढें शंभर वर्षेपर्यंत हिंदुस्था-
नच्या चारही टोकांस आपला विजयध्वज फडकावीत नेला.
मराठे म्हणजे केवळ छुटारू लोकांच्या टोळधाडी, त्यांच्यांत जोम
नव्हता, व एकाद्या वावटळीप्रमाणें त्यांचा प्रभाव केवळ क्षणिक असून,
राष्ट्र म्हणविले जाण्यास लागणारी चिरस्थायी बंधनें त्यांच्यांत नव्हतीं,
असा आक्षेप मराठी राष्ट्रावर नेहमी आणण्यांत येतो. ह्या आक्षेपाचे
निरसन येथवरच्या विवेचनावरून झालेलेंच आहे; व प्रस्तुतचें युद्ध हेंच
त्या आक्षेपावर योग्य उत्तर होय. केवळ लुटारू लोकांच्या टोळधाडीस
पंचवीस वर्षेपर्यंत एवढ्या मोठ्या बादशहाशीं कधीही टिकाव धरितां
आला नसता. शौर्य, साहस, कंटकपणा, राज्यकरणकुशलता, संकटवृद्धी-
बरोबर वाढत जाणारी हिम्मत, कधी न आटणारा उत्साह, स्वार्थत्याग,
समान विपत्तींत दिसून येणारी बंधुप्रीति, राष्ट्रहिताकरितां सर्वस्व खर्ची घाल-
ण्याची प्रवृत्ति, स्वधर्मसंरक्षणाची आवड, इत्यादि गुण लुटारू लोकांच्या
टोळ्यांत दृष्टीस पडत नाहींत. मुसलमानांस हार न गेलेलें असें दुसरें
एकही राष्ट्र नाहीं. मी मी म्हणणारे असे रजपूतही पादाक्रांत झाले, पण
मुसलमानांच्या एकछत्री राज्यास अडथळा एकट्या मराठ्यांनीं आणिला.
या लोकांकडून अशीच स्मरणीय कृत्यें पूर्वापार घडलीं आहेत. शिवाजीचे
पूर्वीही मराठ्यांचा व त्यांच्या भाषेचा मोठा स्मरणीय असा उत्कर्षकाल
येऊन गेला होता. आईकडून जाधवांच्या कुलांत शिवाजीचा जन्म झाला
असल्यामुळे, प्राचीन मराठ्यांचे उद्धारक जे देवगिरीचे यादव त्यांचेच
संतान शिवाजी व हे शिवाजीचे राज्य होय. मध्यंतरीं मुसलमानशाहीनें
राज्यव्यवस्थेत खळ पडला, पण देशाच्या अंतर्व्यवस्थेत कांहीं फेर पडला
नाहीं. आतां युद्धसंग्राम चालू असतां, शत्रूचा मुलूख लुटणें व त्यांजवर
दरोडे घालणें, ही एक संग्रामपद्धति आहे.
राजारामाचे मृत्यूनंतर युद्धाची सर्व भिस्त धनाजी जाधव, परशुरामपंत
प्रातनिधि व शंकराजी नारायण या तिघांवर होती. परंतु ज्या संग्रामांची
नांवें वर दिली आहेत, त्यांत मुसलमान सरदारांप्रमाणें मराठे सरदांचीं
नांवें स्पष्टतेनें दिलेलीं नाहींत; तथापि युद्धांत मिळालेल्या जयाचे बहुतेक
