अल्पवयी. त्याचे हाताखालीं जीवबा वक्षी लढवय्या खरा, पण सर्वावर हुकमत चाल-
विण्याजोगी त्याची गणना मराठमंडळांत नव्हती. पेरीन परकी होता. तुकोजी
होळकर वार्धक्यानें व प्रकृतीनें जर्जर होऊन चलाखीनें काम चालविण्यास सर्वथा
असमर्थ होता. शिवाय विपरीत प्रसंग आल्यास फौजेचा अधिकारी आपल्या
तंत्रानें वागून, पेशव्यास सांभाळणारा, असाच नानास पाहिजे होता. म्हणून
रत्नापुरच्या मुक्कामीं नानानें थोरला डेरा 'दळबादल' नांवाचा पांच हजार मनुष्यें
बसतील असा होता तो उभारून, त्यांत तिसरे प्रहरीं मोठा दरबार भरविला.
त्या दरबारांत निजामाकडील तमाशाची हकीकत नानानें सर्वास वाचून दाखविली,
आणि पेशव्याची ही पहिली स्वारी यशस्वी करून दाखविण्याबद्दल त्यांच्या मनांत
उत्तम अभिनिवेश उत्पन्न केला. परशुरामभाऊ बाजूस बसले होते त्यांस बोलावून
सांगितले कीं, 'स्वारीचें ओझें तुमचे शिरावर आहे. तुम्हींच साऱ्यांत पोक्त
तुम्ही डोई दिल्याशिवाय पल्ला येणार नाहीं.' भाऊंनी विनंति केली कीं, सिंदे,
होळकर, भोसले मोठमोठे आहेत, त्यांचे पाठीमागें आम्ही आहोंच. मग नाना
बोलले, प्रत्येकाची जबाबदारी वांटलेली पाहिजे. तुम्ही व बाबा फडके पेशव्यांचे
तर्फेने वागून इतरांनी आपापले अधिकारी तुमचे हाताखालीं द्यावे. त्याप्रमाणें
दौलतरावानें जीवबादादा व लखोबा नाना, भोसल्यांनी विठ्ठलपंत सुभेदार, होळ-
करांनी काशीराव व बापूराव होळकर असे इसम नेमून दिले. 'सर्व लढाईची मसलत
करणें भाऊसाहेबांकडे जाहलें,' असें विंचरणा नदीवरचें ता. ६-३-१७९५ चें
पत्र आहे. त्यावरून निश्चित होतें कीं, वरील तारखेपर्यंत नानानें परशुराम-
भाऊस मुख्य नेमण्याचा निश्चय जाहीर केला नव्हता. परशुरामभाऊ अनुभवी
असला तरी दुय्यम प्रतीचा ब्राह्मण सरदार; सबब हलके हलके सर्वाचा विचार
घेऊन मग हा निश्चय झाला असावा. मात्र एकंदर लढणेंच इतकें अल्प झालें
कीं, खऱ्या सेनापतीचे गुण दाखविण्यास या संग्रामांत त्यास अवकाशच मिळाला
नाही. दुर्दैवानें आरंभीं मात्र त्याजवरच थोडासा बसारा झाला.

५. खडर्थावरील रंगपंचमीचा संग्राम (११-३-१७९५). - 'श्रीमंतांचा
मुक्काम सीनेच्या पाण्यावर जाला. पुढें सड्या फौजा पटवर्धन, सिंदे, होळकर,
भोसले मिळोन घोडेगांव येथे उतरले होते. नबाब खर्डे मागें घालून बालेघांट
येथे दोन कोस अलीकडे खर नदीचे पाण्यावर मौजे तलसंगी येथे मुक्काम करून
होता. इकडील फौजा पुढे जाऊन दोन तीन दिवस टेहेळण्या करून तोफांची

