गायकवाडांची अशी वतनें अद्यापि दक्षिणेंत आहेत. शिवाय नवीन जिंकलेल्या
मुलखांत सुद्धां सर्व सरदारांचा मुलूख तरी प्रत्येकाचा एकाच ठिकाणी स्वतंत्र
बांटलेला असे असें नाहीं. मुलूख जिंकितांना ज्यांनी साध्य केलें असेल, त्यांस
त्याची वाटणी मिळे. एकट्या शिंद्यांचा मुलूख बऱ्हाणपुर गुजराथपासून
गंगायमुनांच्या दुआबापर्यंत ठिकठिकाणी पसरलेला होता. याच कारणास्तव
हल्लींच्या अनेक संस्थानांचे प्रदेश तुटक व दूर दूर तुटलेले आहेत. तसंच आरंभीं
कित्येक सरदार अग्रगण्य असलेले नाहींसे होऊन मागाहून नवीन सरदार पुढे
आले आणि जुने मागें पडले. दाभाडे व पिलाजी जाधव मागे पडले. पटवर्धन,
रास्ते वगैरे सरदार उत्तर पेशवाईत पुर्डे आले. मुलुखगिरीचें काम विशेषतः
बाजीराव व बाळाजी बाजीराव यांच्या अमादानींत झाले; आणि त्यानंतर जशी
जेथें स्थिति होती, तशी ती हळूहळू स्थिरावत गेली.
बाळाजी विश्वनाथानें ठरविलेल्या पद्धतीचे सामान्य स्वरूप वर सांगितलें,
त्यावरून ती पद्धत त्यानें सर्व काळाकरितां कायमची ठरविला असें दिसत नाहीं.
त्यानें केवळ उपक्रम करून दिला; आणखी दहा पांच वर्षे तो जगता तर समग्र
राज्यकारभाराची व्यवस्थित घटना कदाचित् त्यानें ठरवून दिली असती. तो
कांहींसा एकाएकीच मरण पावला आणि त्याची पद्धत अर्धवट राहिली. ती
कायम स्वरूपांत पुरी करण्याचे काम दुसऱ्या कोणी केलें नाहीं. प्रसंगानुसार
जरूर ते फेरफार होत गेले. निश्चित घटना ठरली नाहीं म्हणून मराठी राज्य-
कारभार बराचसा यदृच्छेनें वाढत गेला.
३. या व्यवस्थेतील दोष. - उत्पन्नाचा पैसा प्रथम सर्व मुख्य तिजोरात
येऊन पडला पाहिजे, अशी तजवीज या सरंजामी कारभारांत राहिली नाही हें
तिचं मुख्य वैगुण्य आहे. या पद्धतीनें ठिकठिकाणी मराठ्यांच्या जहागिरी उत्पन्न
झाल्या, म्हणजे पर्यायानें त्यांची लहान लहान स्वतंत्र राज्यें बनली. शाहूच्या
निर्वाहापुरतें थोडेंमें राज्य ठेवुन बाकीच्याची विभागणी निरनिराळ्या सरदारांत
करण्यांत आली. प्रत्यक्ष पेशव्यांकडे सोळा महाल, दोन किल्ले, आणि पंचवीस
लाखांचा सरंजाम होता.' या शिवाय त्यांचा वार्षिक तनख तेरा हजार होन
आणि सासवड, जळगांव वंगैरे ठिकाणी इनामें होती. यावरून इतर सरदारांच्या