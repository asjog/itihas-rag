तुम्हीच सरासरी हरामखोरी केली कीं, वतनदार होऊन इमानें इतबारें वर्तावें ती गोष्ट न करितां, स्वामीचें अन्न बहुत दिवस भक्षिलें त्याचें सार्थक केलेंत कीं, स्वामीच्या पायाशीं दुर्बुद्धि धरून दोन दिवसांचे मोगल त्यांकडे जाऊन राहिलेत. तुमचा भाऊ शिवजी गनीमांकडे गेला तो तुम्हांस बरें पाहीना. असें होतें तर तुम्ही स्वामीसन्निध हुजुर यावें होतें. म्हणजे तुमचें इतबारपण एकनिष्ठा कळौं येती. तें केलें नाहीं तरी बरीच गोष्ट झाली. याउपरीही गनिमांकडे राहणेंच असेल तरी सुखें राहणें. तुमचा हिसाब तो काय आहे ? या क्षणीं स्वामी आज्ञा करतील तर गनीमांसुद्धां तुम्हांस कापून काढतील, हें बरें समजणें. दुसरी गोष्ट कीं, तेथें राहणेंच नाहीं, एकनिष्ठेनें स्वामीचे पायांशीं वर्तावें असें असेल, तरी तुम्ही परभारें मुद्दे सांगून गडकिल्यांकडे रावते काय म्हणून करतां ? हे गोष्ट स्वामीस मानत नाहीं. जो रावता करणें तो स्वामीकडेच करून हुजूर वर्तमान लिहून पाठवावें. स्वामी तुमचा मुद्दा मनास आणून आज्ञा करावयाची ती करतील. तरी अशी गोष्ट करावयास प्रयोजन नव्हतें. उजरातीखेरीज दुसऱ्यांकडे एकंदर रावता न करणें. जें वर्तमान लिहिणें तें स्वामीस कळल्यावर जी आज्ञा करणें ती करून आज्ञापत्र सादर होईल तेणेंप्रमाणें वर्तणूक करणें. ’

स्वामिकार्य करणारास संभाजी बक्षिस देण्यांत किती तत्पर असे, हें स. १६८६ चे खालील पत्रावरून दिसून येतें. ( खं० १५-३६५ ).
‘ पत्र नियत पारितोषिक मा। येसजी कंक सरनोबत व कृष्णाजी येसजी कंक पदातिनायक. मशारनिल्हेंनीं व मानिलेचे पुत्र कृष्णाजी कंक या दोघांनीं फोड्याचे स्वारीस फिरंग्यांसी गांठी पडली, तेव्हां बहुत कस्त केली, आणि गनीम मारून काढिला. ते वख्तीं दोघांलाही जखमा लागोन चकचूर झाले. कठीण जखमा राजश्री स्वामींनीं दृष्टीने पाहिल्या आणि घरासि जावया आज्ञा दिली. त्यावरी कृष्णाजी कंक याच्या जखमा फुटून घरीं मयत झाला. हल्लीं येसजी कंक हे हुजूर येऊन आपलें वर्तमान विदित केलें, त्यावरून स्वामी कृपाळु होऊन, हे कामाचे मर्दाने, स्वामिकार्यावरि तत्पर आणि याचा पुत्रही स्वामिकार्यावरी मयत झाला. फोड्याचें बक्षीस द्यावयाचें होतें म्हणून पारितोषिक होन पादशाही प्रत्येकास एकसहस्र मिळून दोनसहस्र होन रास, येणेंप्रमाणें एकसाला ये वर्षी पारितोषिक द्यावयाचा