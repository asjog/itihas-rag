बुडालीच आहे, असा या पत्रांत शिवाजीचा स्पष्ट अभिप्राय आहे. कुत्ब-
शहालाही शिवाजीनें आपल्या तंत्रानें वागण्यास लाविलें. म्हणजे सामा-
न्यतः राज्याभिषेक झाल्या वेळेपासून शिवाजी हाच दक्षिण हिंदुस्थानांत
मुख्य सत्ताधीश होता याबद्दल या पत्रावरून संशय राहत नाहीं. या
पत्राला काय जवाब आला तें अर्थात् माहीत नाहीं; परंतु कर्नाटकाचें एकं-
दर राजकारण सिद्धीस गेलें, यावरून शिवाजीचा उद्योग सर्व मराठमंडळानें
मान्य केला होता, असें मानण्यास हरकत नाहीं. हें पत्र सन १६७६ त
गोवळकोंड्याहून लिहिलें असलें पाहिजे. कर्नाटकची स्वारी शिवाजीच्या
राज्याभिषेकानंतर झाली, याबद्दलही या पत्रावरून संशय राहत नाहीं.

श्रीमहादेव.
राज्यश्री मालोजी राजे घोरपडे यांसी:—
छ अखंडित लक्ष्मी अलंकृत राजमान्य
प्रति राजश्री शिवाजी राजे जोहार. उपरि. पूर्वी निजामशाहींतून
आमचे बाप कैलासवासी महाराज इभराईम अदिलशहा ( मृ. १६२६ )
पादशाहाचे कारकीर्दीत इकडे आले. त्यास इभराईम आदिलशहानें पादशाही
कारग्वाऱ्याचा मदार महाराजांचे सिरीं टाकिला. तेव्हां महाराजानें हा विचार
केला कीं, पादशाही मदार आपले हातास आला असतां आधीं तों आपले
जातीचे लोक मराठे यांला हातीं धरून सरदारकी करून पोटें भरितात ते
पादशाही वजीर करावे, पादशाही कामें यांकडून करवून नामोश होय,
इजती थोर पावेत तें करावें. म्हणून तुमचे बाप बाजी घोरपडे सरदारकी
करून होते ते आणून पादशहास भेटऊन पादशाही वजीर केले. त्या
दिवसापासून तुमच्या बापाच्या हातें व तुमच्या हातें पादशाहीचीं कामें
होत आलीं. पादशहांनीं तुमचें चालविलें. ऐशा तीन पिढ्या पादशहाच्या
दोनी पिढ्या तुमच्या झाल्या. ऐशीयास, महाराजानें तुमच्या बापास
इतकें बरें केलें हें स्मरण न धरून, जेव्हां कांहीं मुस्तफाखानें महाराजास
दस्त करविलें तेव्हां तुमचे बाप बाजी घोरपडे हमी होऊन महाराजास
दस्त करून मुस्तफाखानाचे हातीं दिलें. त्या दिवसापासून तुमच्या घराणियाचा
व आमच्या घराणियाचा दावा वाढत चालिला. तो कितेक झगडियांत
तुम्हीं आमचे लोक मारिले व आम्हीं तुमचे लोक मारिले. आदिकरून