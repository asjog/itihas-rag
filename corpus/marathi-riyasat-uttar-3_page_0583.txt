ता. ५ सप्टेंबर १८१४ रोजीं हेस्टिंग्सनें अमृतरावाचे वाड्यावर जाऊन त्यास परत
भेट दिली. गाडीजवळ सामोरे येऊन, बागांतच उघड्या मंडपांत बैठकीवर अमृतरावानें
पाहुण्यांस नेले. पुढील बाजूस फवा-यांचीं सुंदर कारंजी चालू असल्यामुळे मंडपाची
हवा त्यांस आल्हाददायक वाटली. लेडी हेस्टिंग्सनें बाईची भेट आंतल्या बाजूस घेतली.
या बायांस पडद्याची आडकाठी नसमुळे मुसलमानी गोषासारखा त्रास झाला नाहीं.
अमृतरावाची एक नात सात वर्षाची मोठी चलाख व सुस्वरूप होती ती धीटपणानें
पुरुषांत येऊन साहेबांस भेटली, त्याबद्दल तिचे त्यांस मोठें कौतुक वाटलें. अमृतरा-
वानें कांहीं मोलवान रत्नें साहेबांस देण्याकरितां पुढें आणलीं व बाहेर दोन हत्ती व
चार घोडे आणिले. परंतु ह्यांपैकीं आपण किंवा मेमसाहेब कांहींच स्वीकारणार नाहीं
असा निर्धार त्यानें जाहीर केला, तेव्हां अमृतरावास फारच खेद वाटला. एक घोडा
तरी घ्या असा त्यानें फार फार आग्रह केला, पण साहेबानें कांहींच घेतलें नाहीं.
अतिशयच आग्रह केला, तेव्हां रत्नाच्या ताटावरील सरपोस तेवढा घेऊन साहेबानें
अमृतरावाचे आभार मानिले, आणि हा सरपोस तुमची आठवण माझे मनांत सदैव
कायम ठेवील, असें कळविलें. उठण्यापूर्वी गुलाबपाण्याचा मृदु तुषार एकदम मंडपाचे
छतांतून सर्वांचे अंगावर सुरू झाल्यामुळे मंडळीस संतोष वाटला.
अमृतरावाची पहिली बायको मे १८०३ त बाळंत होऊन मेली. ती बरेच
दिवस आसन्नमरण होती. तिच्या मृत्युपूर्वी ता. १८०३०१८०३ रोजी त्यानें दुसरें लग्न
केलें. पहिलीचा मुलगा विनायकराव जन्म स. १७९२, याचेही लग्न ता.२३०४०१८०३
रोजीं संगमनेरास झालें. हा विनायकराव बापू पेशवाई बुडाली तेव्हां सुमारें बावीस
वर्षे वयाचा सज्ञान असून, काशींत बापानें दानधर्माचीं कृत्यें सुरू केलीं तेंच काम पुढें
चालविण्यापलीकडे दुसरें कर्तव्य त्यास नव्हतें. सात लाखांची नेमणूक नियमित
पदरांत पडत असल्यामुळे त्यानें द्रव्यसंचय चांगला केला. काशी येथील अमृतरावाचें
गणपति मंदीर व तेथील व्यवस्था उत्कृष्ट समजली जाते. 'पुण्यासारखीच काशींतही
त्यानें रमण्याची जागा तयार केली. दक्षणेच्या कामीं सालाचा दीड लाखपर्यंत
त्याचा खर्च होतो. मिशनऱ्यांचे तोंडून क्रिस्ती धर्माचें वर्णन ऐकण्याची विनायकरावास
मोठी हौस असे.
निष्फळ चैनबाजींत विनायकरावानें खर्च केला नाहीं. सन १८२९ साली चित्रकुटा-
जवळ करवी येथे वाडा बांधून तेथे विनायकराव राहूं लागला. करवी हें गांव बांद्या-
पासून ४५ मैलांवर पयोष्णी नदीजवळ आहे. विनायकरावानें बांधलेला वाडा शनिवार-

