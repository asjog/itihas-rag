गडावर असून तो किल्ला धोंडोपंत निजसुरे याचे ताब्यांत होता. त्यानें ता.९-४-१७९८ रोजीं सरकारांत लिहून कळविलें कीं, येथे काय जिंदगी असेल ती सर्व पाहून ताब्यांत घ्या व माझे अब्रूस धक्का लागणार नाहीं असा बंदोवस्त करून द्या. परंतु सर्जेरावाचे लोक गेले असतां धोंडोपंतानें किल्ला हवाली केला नाहीं. निजसुरे यानें मोठ्या हिमतीनें वागून हल्ला करणाऱ्यांस दाद दिली नाहीं.

जुना कारभार सर्वस्वी मोडून व त्यांतील माहितगार मंडळीची पांगापांग करून द्रव्य मिळेल तितकें उपटावें, एवढाच विचार आतां बाजीराव व दौलतराव यांचा होता. कारभाराची नवीन घडी बसविण्याचा त्यांनीं विचारच केला नाहीं, शिवाय हा कारभार म्हणजे दोन मोठे प्रपंच होते. बाजीरावाकडे सर्व जबाबदारी दक्षिणची व सिंद्याकडे उत्तरेची व फौजेची. बाजीरावानें नाना व त्याचे साथीदार पकडले, तसेच दौलतरावानें बाळोबा व सर्व शेणवी मंडळ यांस जेरीस आणिलें. बाळोबा तात्यास कांहीं दिवस जांबगांवास कैदेत ठेवून पुढें नगरास नेलें. इकडे गोपाळराव चिटणीस हिंदुस्थानांतून नुकताच आला होता. लाखेरीच्या लढाईपासून हा गोपाळराव तीन वर्षेपर्यंत नजरबंदींत होता. 'माल गुदस्त (१७९७) कृष्णोवा चिटणीस यांनीं दहा लक्ष खंड देऊन चिटणिसी करून घेतली, त्या समयीं गोपाळराव भाऊंस सोडविलें. ते सन १७९८ चे आरंभीं पुण्यास आले. तेथे फकीरजी गाढवे चिणिसांचे हितैषी यांचे सम्मतीनें सजेरावानें आपली मुलगी दौलतरावास दिली: आणि पुढे या त्रिवर्गानी सिंद्यास समजाविलें, की नारायणराव बक्षीनें फौजेचा कारभार बिघडविला. शेणवी मंडळ भारी, सबब आम्ही पासष्ट लाख देतों, त्यावरून बक्षीस कैद झाली. गृहच्छिद्र जनान्यांतील होते, तें जाहिराण्यांत आलें, मत्रव नानाकडील फितव्यांत होते असा बहाणा करून किल्ल्यास रवाना केलें. एक द्रव्याचे कुळ नाना त्यांचे हातींच आहे, त्यांस खाणार. नानाकडील सर्व माहितगार मंडळी लप्करांत नेऊन धाकदपटशा दाखवून एवज काढिला. गांवांतील सावकारांचे घरी सरकारची माणसे बसली.' खुद्द सर्जेराव बायजावाईचे लग्नाचे दहावे दिवशी येऊन नानाचे वाड्यांतच राहिला. 'नानाच्या देवघरांत नित्य अजापुत्राचा वध चालला आहे. पुण्यांतील गृहस्थांस दक्षिण दिशेच्या स्वामीप्रमाणे घाटग्याचें भय झालें आहे. श्रीमंतांसमक्ष सर्जेराव शिवीगाळ करितात. बाळोजी कुंजर त्यांचे मसलतींत. श्रीमंतांचे चित्तांत कांहींच गेर येत नाहीं. नाना सिंद्याचे गोटांत होते, त्यांस ता. ६-४-१७९८ रोजी रात्री चंद्रोदयानंतर दोन घटकांनी अहंमदनगरास कैदेस नेलें. ईश्वराचे चित्तीं या उपरी ब्राह्मणांचा हुकूम चालूं नयेसें झालें. श्रीमंतांपासीं मुखत्यार नारोपंत चक्रदेव,
