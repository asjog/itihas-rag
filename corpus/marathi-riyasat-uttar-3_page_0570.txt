म्हणत नाहीं. पुढे याचा विचार श्रीने कसा योजिला आहे कळत नाहीं. परिणाम
चांगला नाहीं, असें लोक स्पष्ट बोलतात. पत्र विसर्जन जालें पाहिजे.'
'इंग्रजांचा वकील पामराशीं बोलावयाचे भाव लिहिले त्यास हा सुमनुष्य
नाहीं. श्रीमंताचें जें लक्ष तेंच राखल्यास परिणाम आहे. आपण म्हणतील असें
कां ? त्यास राज्य बुडतें हैं तर खरेंच. या श्रीमंतांचे दैवच तसें आहे. घरचे घरीं
राज्य बुडावें, परशत्रूनीं उठों नये; आणि त्यांनीं आज्ञेप्रमाणें वीवें, त्यास इलाज
कोणाचा ! त्यास हे भाव चित्तीं आणून वर्तणूक झाल्यास चार दिवस कालहरण
होईल. श्रीमंतांपाशीं प्रमुख बाळोजी कुंजर (पुरंदऱ्याचे लेकावळे), बळवंतराव
नागनाथ ( श्रीमंतांची दया), गोपाळराव मुनशी ( इंग्रज पामराकडील संधान ),
सदाशिव माणकेश्वर ( नबाबाकडील संधान), आणि चिंतोपंत देशमुख फडावर, अशी
मंडळी जवळ आहे.
'श्रीमंतांनी विजयादशमीस नवीन पालख्या वगैरे बक्षिसें दिलीं. सासरे धोंड-
भट भागवत यांचे घरी रात्रौ फराळास गेले. सासूस लुगडें आठशें रुपयांचें व त्यांचे
सुनेस सहारों रुपयांचे भरजरी दोन्ही दिलीं. शिवाय सहा हजार रुपयांचा कंठा
सुनेस दिला. धोंडभटाचे मुलास कर्नाळा किल्लयाची मामलत दिली. वरकड जव-
ळच्या मंडळीस झाडून पोषाख सोनेरी बुट्टीचे दिले. हजार आठशें खालीं पोषाख कोणास
माहीं. रामचंद्र गोसावी गाणार चांगले त्यांस हत्ती दिला, रविवारांत सरकारी वाडा
देऊन ठेविले. त्यांचें गाणें एकांतीं नवे इमारतींत ( विश्राम बागेंत) चार पांच दिवशीं
होत असतें. ते समयीं अन्यत्राचा प्रवेश नाहीं. सुप्रसिद्ध गाणारीण व्यंकटनरसी इचा
नाच व रामचंद्र गोसावी पैठणकराचें गाणें तीन रात्र संतत केलें. श्रीमंतांनीं प्रसन्न
होऊन अनुक्रमें २६ हजार व दहा हजार रु. बक्षीस दिले. जन त्रिविध वाटेल तें
बोलतात. श्रीमंतांचा कावा अल. मनचें मुखचें कोणास कळावयाचें नाहीं. काल काय
बोललों, आज काय बोलतों याचा सुमार नाहीं. दोन घटकांनी एखाद्याचा घात
अथवा ऊर्जित करावें असें असतां कोणास कळावयाचें नाहीं. मागील मातबर सरदार
मुत्सद्दी सहजांत निर्माल्य होतील तिकडून करावे हा भाव सात पडद्या आंत आहे.
चटक कारभाराची नाहीं; उत्तर समर्पक होत नाहीं, सारांश विचार पाहतां चांगला
नाहीं. मुख्य, ज्येष्ठ, कनिष्ठ येणेंप्रमाणें पौष शुद्ध ६ स. (१२०१०१७९९).
तुळापुरीं जाऊन तेथें स्नान संध्यादि भोजन करून सायंकाळचे सहा घटका दिवसास
पुण्यास आले.' हा दिवस संक्रान्तीचा असावा. 'नाशकास गोदातीरीं व वाईस
