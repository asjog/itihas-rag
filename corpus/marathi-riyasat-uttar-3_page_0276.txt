विचार बाजीरावाचे मनांत घोळूं लागला. ' होळकर व नबाब व सिंदे भोसले एक
झाले. चौघांचे विचारें इंग्रज घरांत आणले हें ठीक नाहीं. त्यास सर्वांनीं इंग्रजांचें
पारिपत्य करून राज्याचा बंदोबस्त करूं. परंतु बाजीराव साहेबांची मर्जी जे, सिंदे
भोसले आपलेच आहेत. पण बंडखोर होळकर त्याचें पारिपत्य करावयाचें, याबद्दल
राज्य इंग्रजांनीं घेतलें तरी हरकत नाहीं.' बाजीराबाच्या या उद्गारांवरून मराठी
राज्याची त्यास केवढी दरकार होती तें दिसून येतें. मराठे सरदारांनीं वेस्लीस सामील
व्हावें असे हुकूम बाजीरावाकडून इंग्रजांनीं मिळविले. पण आंतून तो सरदारांस सांगूं
लागला कीं तुम्हीं इंग्रजांस सामील होऊं नका, त्यांचें पारिपत्य करा. वाघाच्या
स्वारीपासून रास्ते पटवर्धनाशीं वेस्लीचं सख्य जमले होतें. बापू गोखले बोलून चालून
बाजीरावाचाच मिंधा होता. पुढें वेस्ली जेव्हां नगरचे किल्ल्यावर चालून जाऊं लागला,
'तेव्हां श्रीमंतांनीं समस्त सरदारांवर दाब ठेवून भाषण रुबरू केलें, त्यावरून रामचंद्र
आपांनीं उत्तर केलें जे ' जशी सरकारची मर्जी, तशी सरदारांची चाल.' असें
म्हणून गोटास निघून गेले. इतरांनीं श्रीमंतांस जबाब दिले कीं इंग्रजांस निरोप
द्यावा म्हणजे सरदारांचा सेमट होईल; नाहीं तर मराठे एक होत नाहींत,
यावरून यजमानांस बहुत विचार पडला आहे. ' रामचंद्र आपा कोणत्याच बाजूस
जाईना. त्यानें आपली खरी मनःस्थिति वेस्लीस कळविली, आणि बाजीरावाचा
लेखी हुकूम मागितला. तेव्हां तो देणें बाजीरावास भाग पडलें. बाजीराव त्यास ता.
१४-९-१८०३ रोजीं लिहितो, ' मजकडून स्वामीचे चरणाशीं दुसरी गोष्ट घडावयाची
नाहीं, ही खातरजमा आहेच म्हणून लिहिलें त्यास, सरकारची व कंपनी सरकारची
दोस्ती. हरदू सरकारांचे विचारें तुम्हांस वस्ली समागमें जावयाचें ठरलें. त्याप्रमाणें
सर्व गुंता उरकोन सरकारचाकरीवर लवकर येऊन पोंचणें.' बाजीरावाच्या
या धरसोडीबद्दल इंग्रजांस अत्यंत त्वेष आला. बळवंतराव नागनाथ हाच हल्लीं
क्लोजजवळ बाजीरावाचें बोलणें करीत असे. तो व क्लोज असे रघुनाथराव चिना-
पट्टणकर याजकडे गेले. सहा घटका बसले होते. ' श्रीमंतांनीं फौज द्यावी असा करार
असतां फौज दिली नाहीं. होळकराचें पारिपत्य करावें. सिंदे व भोसले वगैरे मानकरी
मिळणींत आहेत, त्यास सरकार कामावर कोणी उपयोगी पडावें असें दिसत नाहीं.
झाडून फौज एकवटली, त्या अर्थें बाजीरावांनीं आमचे पाठीवर चलावें म्हणजे आम्ही
कोणास डरत नाहीं. खासा स्वारी येथून गेली असतां कोणेविशीं खत्रा नाहीं.' या
सूचनेप्रमाणें बाजीराव वस्लीबरोबर गेला नाहीं. त्याचा साथीदार रघुनाथराव