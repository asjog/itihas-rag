विरुद्ध कोण हें ठरविण्यासाठीं त्यानें सर्व सरदारांकडून राजनिष्ठेची शपथ घेवविण्याचा
उपक्रम चालविला. ही युक्ति त्याला बहुत करून से. वस्लीनें सांगितली असावी.
कारण पूर्वी कधीं असला सरसकट शपथविधि प्रचारांत असल्याचा उल्लेख आढळत
नाहीं. रामचंद्र आपा लिहितो. ‘ सरकारांतून शपथ घ्यावयाचा मोठा आग्रह आहे.
बुधवारीं रात्रीं वाड्यांत भोजनास गेलों होतों. श्रीमंतांस नक्तें आहेत. भोजनापूर्वी
शपथेचा कारभार उरकला. से. वस्लीकडे बळवंतराव नागनाथ सरकारतर्फे मसलतींत
असतात. शहरचा कारभार विठोजी नाईक करितात. सदाशिव माणकेश्वर श्रीमंतांची
मर्जी पाहून कारभार पाहतात. खंडेराव रास्ते खासगीचें काम सांभाळून प्रसंगानुरूप
लोकांचें बोलणेंही बोलतात. पुण्यास आल्यापासून दरबार वगैरे राज्याचा विचार
बहुतसा नाहीं. उदासीन वृत्तीनें असतात. चित्तांतलें बोलून दाखवीत नाहींत. दौलत-
प्रकरणीं अपशब्द बहुत बोलतात. होळकर धरून देतों अशी वस्लीची उमेद आहे.
श्रीमंतांची मर्जी रुष्ट आहे. ’ ता. १-७-१८०३ चें वर्तमान. ‘ नित्यश्रीर्नित्यमंगलं ’
या न्यायें श्रीमंत सुखरूप आहेत. कोणती काळजी नाहीं. वसईहून अग्निहोत्री
आणिले. चातुर्मास्यें करविलीं. स्वतः अध्वर्युत्व केलें. प्रायश्चित्त न पडतां अनुष्ठान
सिद्धीस गेलें. रामचंद्र दीक्षितांसही आणविलें होतें. त्यांनीं सांगितलें जे, ‘ आपण
क्षत्रिय धर्म करितां, आपणास अध्वर्युत्व करणें योग्य नाहीं. आपण यज्ञ करवावे. ’
भोजनसमयीं रांगोळ्या, वाजंत्रीं याप्रमाणें नित्योत्साह आहे. मर्जी जाणें ती
भोजन आमंत्रणें वगैरे बाबतींत. दरबार प्रकरणीं शांत वृत्ति ढळत नाहीं.
( ख. ले. ६६६८ ). ‘ श्रीमंतांस ज्वरांश जाला, त्यावरून दुष्ट दानें नित्य
देत आहेत. शांतही चालली आहे. वसईहून ब्राह्मणाच्या पोरी दोघी बहुत
खुपसुर्त्या, लावण्या बहुत चांगल्या गातात अशा, आणिल्या आहेत. बहुत पडदपोशीनें
ठेवून नित्य दिवसा रात्रीं आपण व बळवंतराव नागनाथ व देवीदास सारंगी-
वाला येणेप्रमाणें बसोन लावण्या ऐकत असतात. श्रीमंतांस गुदस्तांपासून
बदाचा उपद्रव जाला, त्यामुळे हल्लीं प्रकृति ठीक नाहीं. उदईक एकादशीस ज्ञानेश्वराचे
दर्शनास आळंदीस जाणार. मोरोबा मोन्या शागीर्द यास पालखीचीं वस्त्रें दिलीं.
वसईस स्वारी गेली तेव्हां वाटेस भोजन करून घातलें. चौकीदार होता तो शागीर्द
ठेविला. हल्लीं पालखी दिली. सांप्रत जवाहिरी दागिने श्रीमंतांच्या अंगावर असतात.
मंगळवारीं रात्रीं पर्वतीस आतषबाजी जाली. अस्तमानीं स्वारी पर्वतीस गेली. उभयतां
बाईही गेल्या होत्या. तेथें संध्या करून भोजन केलें. दहा घटका रात्रीस दारूउडावयास