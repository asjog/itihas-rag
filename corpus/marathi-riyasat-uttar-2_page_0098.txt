आला. बावांनीं त्याची दिवाणी दूर करून नारायणदासांस सांगितली. यामुळे
बादशहा श्रमी आहेत. आधींच ते कोमल-ज्ञानी. दयारामास त्यानीं आपणाजवळ
ठेविलें आहे. दयारामाचें अंतःकरण स्वामींचे ठायीं (नाना फडणिसाकडे) आहे.
पुढे रायाजी पाटीलांनीं आग्र्यास तोफा लाविल्या; आणि आंत सूत्र लावून
शिबंदी फोडिली. किल्लेदारास बावन हजारांची जहागीर द्यावयाचा करार केला.
गोसाव्यानें किल्लेदारास फितुराचे कागद लिहिले. ते हस्तगत कर्तव्य म्हणून जहागीर
कबूल केली. ता. २६-३-१७८५ रोजी बावांचें निशाण किल्लल्यावर लागले.
किल्लेदार बाहेर निघून बावांस भेटला. गोसाव्याचे फितुराचे कागद किल्लेदारानें
हवाली केले. रामगडावर अफरासिआबखानाचा भाऊ व बायको यांजवळ वित्त-
विषय आहे तो घ्यावा असें बावांचे मानस आहे. परंतु त्यांनीं इंग्रजांची कुमक
आणविली, ती इंद्रसेनास सांगून बावांनीं मना करविली.' या फितुरावरून गोसा-
व्याचें पुढें महादजीशीं बिनसलें. फॅक्लिन पृ. १३२, १३४ वर लिहितोः -
' आग्र्याचा किल्लेदार सुजाद्दीनखान किल्ला खाली करून देईना, तेव्हां
शिंद्यानें येऊन मोर्चे बसविले. किल्लेदारास दयाराम येऊन मिळाला होता. मोर्चानीं
काम भागेना, तेव्हां महादजीनें किल्लयाचे कोतवालास वश करून एक प्रवेश-
द्वार हस्तगत करून आंत फौज आपली आणिली. लगेच त्यांनीं दयाराम
व सुजाउद्दीन यांस कैद केलें आणि किल्ला हस्तगत केला. अफराशियाबखानाच्या
जहागिरीपैकीं आतां अलीगड मात्र महादजीकडे यावयाचा राहिला. त्या ठिकाणीं
मयत खानाचा भाऊ जहांगीरखान रखवालीस होता. त्यानें अफरासियाबखानाचा
अल्पवयी मुलगा महादजीचे हवालीं करून अलीगडही खालीं करून दिला,
( जुलई १७८५). जहांगीरखान व त्याची भावजय (मयतखानाची बायको )
यांस ग्वाल्हेरच्या किल्लयांत बंदोबस्ताच्या कैदेत ठेविलें. खानाची दौलत एक
कोटीची शिंद्यांस मिळाली असें कळतें. आग्रा व अलीगड ताब्यांत आल्यानें
महादजीचा अंमल सर्वत्र बसला आणि सुमारे दोन कोटी उत्पन्नाचा प्रदेश त्याचे
ताब्यांत आला. त्यानें बादशहास दरमहा एक लाखाची नेमणूक बांधून देऊन
शिवाय दुसरे पुष्कळ नजरनजराणे व चिजा त्यास दिल्या. शहानिजामुद्दीन
यास व जांवई लाडोजी शितोळे देशमुख यास बादशहाचे बंदोबस्तास ठेविलें.'
बादशाही मुलखाच्या बंदोबस्तासंबंधानें सदाशिव दिनकर लिहितो, 'बादशाहो
मुलुख पुष्कळच आहे. त्याचा आक्रम शक्तीांचून कळतच आहे. कुंजपुऱ्यापासून

