आख्यायिका आहे. ह्याचे शालिवाहन राजांपैकी एकाच्या दरबारी सर्ववर्मा
नांवाच्या एका गृहस्थाने 'कातंत्र' नामक व्याकरण लिहिलें. शालिवाहनांच्या
कारकिर्दीत सप्तशती नांवाचा महाराष्ट्री भाषेत ग्रंथ झाला, तो प्रसिद्ध आहे.
तो हाल नांवाच्या शालिवाहन राजानें लिहिला. कदाचित् त्यानें स्वतः हा
ग्रंथ लिहिला असेल किंवा दुसऱ्याकडून तो लिहविला असेल. ह्या गोष्टी-
वरून इतकें खास दिसतें कीं, ह्या आंध्रभृत्य किंवा शालिवाहन राजांच्या
वेळेस भाषाभिवृद्धि चांगली होऊन ग्रंथसंग्रह पुष्कळ वाढला. एकंदरींत
शालिवाहनांचा काळ देशास भरभराटीचा गेला, ह्यांत संशय नाहीं.
शालिवाहनांच्या वेळेस महाराष्ट्रांत बौद्धधर्म जोरानें चालू होता. स्वतःस
' महाभोज' व 'महारठ्ठी' म्हणावेणारे, राजे, मुत्सद्दी, व्यापारी, सोनार,
सुतार, धान्य विकणारे, गांधी आणि इतर गृहस्थ हे बौद्धधर्मानुयायी
लोकांकरितां अरण्यांत गुहा वगैरे तयार करवीत. शक, यवन, पल्लव, वगैरे
जातींचे लोक आरंभीं इकडे स्वाऱ्या करीत आले, व ते पुढें ह्या धर्माचे अनु-
यायी बनले. शक व यवन ह्यांनींही लेणीं कोरविलेलीं आहेत. शकांनी
तर ब्राह्मणधर्मही स्वीकारल्याचीं उदाहरणे आहेत. बौद्धांच्या देवळांत मध्य-
भागीं चैत्य असत, त्यांत बुद्धाचा कांहीं अवशेष ठेविलेला आहे, अशा
समजुतीनें लोक त्यांची पूजा करीत. भिक्षु किंवा भिक्षा मागणारे साधु
ह्यांजकरितां लेण्यांतून लहानलहान खोल्या करीत. हे भिक्षु कोठें तरी
फिरत असतां पावसाचे चार महिने अशा एखाद्या मठांत येऊन राहत है
लोक श्रावण महिन्यांत नवीन वस्त्र धारण करीत. तीं त्यांस मिळण्यासाठीं
धार्मिक व श्रीमंत लोक पुष्कळ पैसे व्याजानें लावून ठेवीत; आणि त्याच्या
व्याजांत हीं वस्त्रे त्या लोकांस मिळत. राजे व त्यांचे कारभारी लोकांस
गांवें इनाम देत असत. अशाच देणग्यांचे लेख त्या लेण्यांतून लिहिलेले
आहेत. पुष्कळ वेळां भिक्षुलोक समुद्रानें प्रवास करीत. असा प्रवास
करीत असतां रस्त्यांत राहण्यासाठीं खाडीच्या वगैरे तोंडाशी लेणीं असत.
अशीं लेणी कोकणांत आहेत. बुद्धांप्रमाणेंच ब्राह्मणांसही देणग्या दिलेल्या
आहेत. ब्राह्मणांस भोजने घालणें, व त्यांचीं लग्नें करून देणें, हें हलीं-
प्रमाणे त्या वेळेसही मोठें पुण्य समजले जाई. उषवदाप्त व गौतमपुत्र