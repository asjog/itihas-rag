गुजराथ प्रांत संभाळण्याचा मगदूर नव्हताच. गायकवाड दमाजीचे
अंगीं ती करामत होती; परंतु दाभाडयाचे भानगडींत पेशव्याची
हुकमत चुकेल तर चुकवावी, अशा इराद्यानें, ताराबाईचे तर्फेने त्यानें
डाव टाकिला, तो अंगावर येतांच, निंमी गुजराथ घेण्याचा फार दिवसांचा
म्हणजे स. १७२८ पासूनचा पेशव्याचा आग्रह कबूल करून दमाजीनें
मोठ्या धूर्ततेनें ही भानगड कायमची मिटवून घेतली. कराराप्रमाणें
चाळण्यांत दमाजी हयगय करील; म्हणून रघुनाथरावास गुजराथेंत फौजेसह
पाठवून पेशव्याने करारांतील महाल कबजांत घेतले; आणि इतर
सरदारांप्रमाणें गायकवाडासही त्यानें मराठशाहीच्या उद्योगांत पूर्णपणें
सामील करून घेतलें, रघुनाथराव परत आल्यावर दमाजी मार्गे गुजराथेत
राहिला (का. सं. या. हकीकत पृ. ४४-४५). ता. २३ जून स. १७५२
रोजीं तो पुण्यास आला. (खं. ३ ले. ३९५) 'तेव्हां पेशवा नानासाहेब,
सदाश्धिवराव व रघुनाथराव यांसह संगमापर्यंत सामोरा गेला; भेटोन
त्यांजला घेऊन येऊन सयाजी गुजर याच्या वाड्यांत राहवयास जागा
दिली.' [५. रो. पृ. ७९ ] इतउत्तर दमाजी व पेशवा यांचा स्नेह फार
उत्तम प्रकारचा असून सिंदखेड, पानपत वगैरे सर्व महत्त्वाच्या मोहिमांत
इतर सरदारांप्रमाणेंच दमाजीही विभागी होता. स. १७५२ च्या
पावसाळ्यांत तो पुण्यास आला असतांच सुरत अमदाबाद वगैरे काबीज
करण्याचा बेत ठरून, 'त्या कामीं पेशवे व गायकवाडांनी पुढे चार पांच
वर्षे करून मेहनत केली. गायकवाडाचे हिशेब व अडचणी पेशवा
निवारीत होता' [ना. रो. ले. १७९, १८० ].

४. मराठशाहीच्या उद्योगांत दमाजीचा संविभाग, अमदाबाद
व पानिपतः - निजाम, ताराबाई, दाभाडे, गायकवाड बगैरेंची प्रकरणे
विस्हेस कावस्यावर स. १७५२ व्या पावसाळ्यांत पुढील उद्योगां'ची दिश
पेशव्यानें सरदारांशीं व मुत्सद्यार्थी वाटाघाट करून ठरविली, त्या वेळची
पेशव्याची उमेद का. सं. प. या. ले. १४ वरून चांगळी व्यक्त होते.

