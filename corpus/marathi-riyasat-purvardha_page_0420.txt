घाटमाथ्यावरचा प्रदेश, बाहेरच्या प्रदेशांशीं दळणवळण नसल्यामुळें, कंगाल स्थितींत होता; परंतु इंग्रज ह्या देशांत मालाची नेआण करूं लागल्यापासून शिवाजीच्या रयतेस किफायत होऊं लागली, आणि शिवाजीच्या देखरेखीखालीं जमिनीची मशागत होऊन शेती सुधारली, असा हा शिवाजीशीं इंग्रजांचा संबंध होता.

प्रकरण दहावें.

दक्षिणदिग्विजय व अखेर.

१. आदिलशाहीशीं शिवाजीचा बेबनाव. २. सावित्रीबाई व दादाजी रघुनाथ.
(क) हुगळीची लूट. ४. गोवळकोंड्यास दिलेला शह.
(ख) उंबराणी व जेसरीच्या लढाया. ६. दोनबंधूंचा पत्रव्यवहार व तह.
(ग) शिवाजीकडून विजापुरचें संरक्षण. ८. औरंगजेबाशीं त्रिशद्वार्षिक युद्ध.
(घ) सावनूरची लढाई (क) पहिली मोहीम.
३. हणमंत्याचें कर्नाटकांतीळ कारस्थान. (ख) संगमनेरची लढाई.
५. कर्नाटकची स्वारी व व्यंकोजीचा रुसवा. (ग) संभाजीची फितुरी.
७. कर्नाटकस्वारीचा फलितार्थ. ९. अखेर.

१. आदिलशाहीशीं शिवाजीचा बेबनाव (१६७२-१६७९).—
विजापुरशीं शिवाजीचा तह झाला, तो पितृवचन असें समजून शिवाजीनें फारच काळजीनें पाळिला. मध्यंतरी मोगलांच्या खटपटीनें दोघांचें थोडेंसें बिघडलें, पण तो बिघाड फार वेळ टिकला नाहीं. सन १६७२त अली आदिशाहा मरण पावला तेथपर्यंत शिवाजीसही विजापुरकरांनीं त्रास दिला नाहीं. अलीचे मरणानंतर विजापुरांत फारच घोटाळा उत्पन्न झाला. नवीन शहा अल्पवयी असून अब्दुलकरीम बुहलोलखान पठाण सेनापति होता, व हबशांचा मुख्य खवासखान हा वजीर असून, तो शिवाजीशीं तंटा करण्यास उद्युक्त नव्हता. पण सेनापतीनें मात्र मोगलांशीं सख्य करून शिवाजीस साफ बुडविण्याची खटपट चालविली. या वेळीं शिवाजी व मोगल यांचें युद्ध चालू होतें. विजापुरच्या दरबारीं