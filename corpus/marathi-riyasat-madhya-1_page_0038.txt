असतांची आहेत.' महाराष्ट्राबाहेर दृष्टिक्षेप ठेविल्यानें, पूर्वीप्रमाणें सर्व देशाचें राज्य आपण पाहत आहों, ताराबाईनें आपल्या ताब्यांत राहून सुखानें नांदावें, असें शाहूनें सुचविलें. कोंकणाकडे तर शाहूचें लक्ष होतेंच. मुंबईचा प्रेसिडेंट सर निकोलस वेट याजकडे त्यानें पैसा, दारूगोळा, तोफा व लष्कर मागितलें. पण ही त्याची विनंति प्रेसिडेंटानें मान्य केली नाहीं. २ स. १७०८ च्या अखेरीस शाहूनें ताराबाईचा नाद सोडून आपली फौज सातारा प्रांतीं आणली. तेव्हां ताराबाईनें मालवणाहून परत येऊन पन्हाळा किल्ला पुनरपि हस्तगत केला. परंतु शाहू आतां प्रत्यक्ष तिच्या वाटेस गेला नाहीं. वारणेची हद्द ठरवून कोल्हापूर प्रांतांत तिनें वावरावें अशी सोय शाहूनें ठरवून दिली. ३ तथापि परसोजी भोसले शाहूच्या बाजूने कोल्हापुर प्रांतीं स. १७०९ पर्यंत होतो, तो बहुधा ताराबाईच्या हालचालीवर लक्ष ठेवण्यासाठीं असावा. यापुढे थोड्याच महिन्यांत परसोजी मरण पावला. ४ स. १७०९ च्या मार्च महिन्यांत शाहू पुरंदरावर असून पावसाळ्यांत किल्ले वंदनगडावरी छावण्या करून राहिले. तेथून कूच करून आक्टोबरांत मढ्यावरी मुक्काम झाला. ५ या वेळीं बहादुरशहा दक्षिणेत असून शाहूची एक नजर बादशाहावर व एक आपल्या कारभारावर होती.

गंगण्याहून परत येऊन ताराबाई पन्हाळ्यास राहू लागली, आणि शाहूनें तिला स्वस्थ राहूं दिलें, तेव्हां शाहूस नाहीसा करण्याचा नाद तिनेंही हळूहळू सोडून दिला. रामचंद्रपंतानेही एकंदर धोरण ओळखून कोल्हापुर संस्थान आपलें समजून राहण्याची तिला सल्ला दिली. रांगणा किल्ला व सावंतवाडीचा प्रदेश कोल्हापुरचे लगत्याचा असल्यामुळे, रामचंद्रपंतांनें आंगऱ्याची मदत घेऊन आणि विशाळगडचा कृष्णाजी भास्कर याजबरोबर फौजा पाठवून सावंतास नरम केले आणि त्याजपासून अनुकूल तह ठरवून घेतला. अशा रीतीनें स. १७०९ व १७१० दोन वर्षे गेलीं. त्या अवधीत लढणें असें ह्मणण्यासारखे झालें नाहीं.

७. धनाजीचा मृत्यु व योग्यता. —स. १७०८ च्या जून महिन्यांत धनाजी वारला, या मितिसंबंधानें संशय राहत नाहीं. ता. २७-६-१७०८ रोजी