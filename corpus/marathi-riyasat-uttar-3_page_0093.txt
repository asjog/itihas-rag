अनेक कारस्थानें उभीं केलीं त्यांत त्यानें कोल्हापुरकर व निजाम यांस ऐवजाचा भरणा
करून त्यांकडून फौजा उभ्या केल्या. परशुरामभाऊ व त्याची मंडळी पुण्यास गुंतल्या-
मुळे करवीरकरांस कर्नाटक मोकळें सांपडलें. रत्नाकरपंत राजाज्ञा हा त्यांचा हुशार
व एकनिष्ठ सेवक सामना करण्यास ठासून उभा राहिला. त्यानें कर्नाटकांत स्वारी करून
तिकडील प्रदेश हस्तगत केला. पुढें इकडे सातारकरांनीं पेशव्यावर चढाई सुरू केली,
त्या कामीं कोल्हापूरची मदत आणण्यासाठीं सातारकरांनीं चतुरसिंगास कोल्हापुरास
पाठविलें. तो तेथें मोहिमेचा बेत ठरवून परत आला. तदनंतर कोल्हापुरकर
छत्रपति फौज घेऊन सदलगें येथे आले. तेथें चतुरसिंग जाऊन त्यांस भेटला. चतुर-
सिंगाचे डेऱ्यास येऊन महाराजांनीं त्याची गांठ घेतली. उभयतां कूच करून शिरोळा-
वरून साताऱ्याकडे निघाले. कऱ्हाडच्या दक्षिणेस पांच मैलांवर काळें येथें त्यांनीं
तळ दिला. इतक्यांत पावसाळा सुरू झाला. कऱ्हाड हें प्रतिनिधीचें मुख्य ठिकाण
असून तेथें कृष्णा व कोयना उतरल्याशिवाय पुढें जाण्यास मार्ग मिळेना. कऱ्हाडांत
भवानराव प्रतिनिधीची स्त्री काशीबाई व कारभारी कात्रे पेशव्यांचे लक्षांत वागत होते.
काशीबाई हिम्मतवान व पराक्रमी होती. तिनें करवीरकरांस कोयनेवर अडवून धरले.
परोपरी विनवणी केली असतां ती करवीरच्या फौजेस आपल्या मुलखांतून पुढें जाऊं
देईना. 'नाना फडणिसाचा पुतण्या अंताजी कृष्ण हा तेथें प्रतिनिधीस या प्रसंगीं
सल्लामसलत देत होता. तेव्हां खुद्द कऱ्हाडावरच ता. २१-७-१७९८ रोजीं छत्रपतीनें
चाल केली, पण त्यांत त्याचा मोड झाला. यामुळे सातारची कुमक कोल्हापुरकरां-
कडून झाली नाहीं.

छत्रपतींनीं साताऱ्यास आपला अंमल बसविला, त्यामुळे बाजीराव अत्यंत चिन्ता-
क्रान्त झाला. त्यानें शिवराम नारायण थत्ते यास साताऱ्यास पाठवून याचे
स्वाधीन किल्ला करावा असें छत्रपतीस लिहिलें. पण छत्रपतींनीं थत्ते यास जुमानलें नाहीं,
तेव्हां बाजीरावानें माधवराव रास्ते याची रवानगी साताऱ्यावर केली. स. १७९८
च्या एप्रिलांत रास्ते साताऱ्यास पोंचला. वेण्णेच्या पलीकडे मुख्य फौज ठेवून स्वतः
रास्ते कांहीं थोड लोकांनिशीं शाहूनगरांत पेशव्यांचे वाड्यांत जाऊन उतरला. छत्रपतीनें
त्याच्याशीं वाटाघाटींत कालहरण चालवून दौलतराव व सर्जेराव यांजकडून फौजेची
मदत मागितली. सर्जेरावानें फौज पाठविण्याचें कबूल केले, आणि छत्रपतीस नेटानें
लढण्यास सांगितलें. या कारणावरून बाजीरावाचें व सिंद्याचें अतिशय वांकडें आलें, आणि
घाटग्यास कारभारांतून काढा असा तगादा त्यानें लाविला. घाटग्याकडून फूस मिळ-