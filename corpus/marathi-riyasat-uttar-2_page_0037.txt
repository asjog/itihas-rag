त्यावरून रामपुऱ्याच्या किल्ल्यावर बंदोबस्तानें पाठविलें. बाई रागें भरून म्हणाली,
'उगीच त्याचा असा पिच्छा कां घेतला ?' मुकुंदरावानें त्याची मुक्तता करण्या-
विषयीं बाईकडून अतोनात प्रयत्न करविला; परंतु तो साध्य झाला नाहीं. शरीफ-
बाई व बापू होळकर यांनीं तुकोजीला फारच गळ घातली. त्यानें उत्तर केलें,
'पन्नास लक्ष रुपय रोख द्यावे, कर्ज सरदारीचें वारावें, म्हणजे पुनः काम त्यांजकडे
देतों. नाहीं तर मुक्तता करीत नाहीं.' नारोपंत म्हणाला, 'पैसा होता तो सर्व तुम्हीं
घेतला. आतां मजजवळ कवडी देखील नाहीं.' अशा रीतीनें दोन अडीच वर्षे
नारोपंताचे हाल करून नंतर त्यास तुकोजीनें ठार मारिलें. ता. १७-७-१७९३
रोजीं अहल्याबाईचें खलबत तिच्या कारभाऱ्यांशीं झालें. त्यांत 'नारोपंतास
तुकोजीनी जिवें मारलें हें काय ? चांगलें माणूस पदरचें गमावलें, ' असे उद्गार
बाईनें काढिले. सन १७९२ च्या सप्टेंबर्रांत लाखेरीच्या लढाईत सडकून मार
खाल्ल्यामुळें तुकोजीनें चिडून, होळकरशाहीच्या सर्व बिघाडाचें कारण हा नारोपंत
होय, अशा भावनेनें त्याचा देहान्त केला. या प्रकरणावरून होळकरशाहीचा
अधःपात व्यक्त होतो. प्रत्यक्ष अहल्याबाई कोणतीही गोष्ट निश्चयानें करण्यास
किती असमर्थ होती आणि तिच्या हातांत किती सत्ता होती हें या व मल्हार-
रावाच्या प्रकरणावरून स्पष्ट होतें.

तुकोजीच्या हातून नोकरी घडेना, तेव्हां महादजीनें नानास रागानें लिहिलें
कीं, 'मसलतीच्या कामांत होळकरांचे घरचीं तपसिलें वारंवार लिहून येतात,
त्यास ज्या पक्षीं त्यांच्यांनें बाईच्या बंदोबस्ताखेरीज चाकरी घडत नाहीं, तरी
होळकरांस सरकारांतून स्पष्ट ताकीद व्हावी कीं, तुम्ही वारंवार बाईचा किस्सा
सांगतां, ही गोष्ट ठीक नाहीं. स्वामिचाकरी करून दाखविणें तर फौज घेऊन
कर्नाटक प्रांतीं जावें. परत आल्यानंतर सरदारीचा बंदोबस्त करून दिला जाईल.
ही गोष्ट घडत नसेल तर आम्हांस आज्ञा करावी म्हणजे बाईकडून फौजेची
रवानगी सरकारचाकरीवर करितों. बाईकडून चाकरी झाल्यानंतर मग सर्वांचीं
स्वरूपें बाहेर पडतील. समयास घरचीं गाणीं काढावीं आणि आम्हांस हटवावें,
तरी या गोष्टींनें आम्ही हटणार नाहीं. आम्हांस श्रीमंतांनीं वाढविलें. लाखों
रुपयांचे सरंजाम दिले, आणि बरोबरीचे सरदार करून ठेविले. दौलतीसही
वांटेदार केले. असें असतां सरकारचें काम होऊंच नये, आणि खुशाल यांनीं
आपले घरीं बसावें, यांत परिणाम कोणाचाही लागणार नाहीं.' सारांश, नानाच्या