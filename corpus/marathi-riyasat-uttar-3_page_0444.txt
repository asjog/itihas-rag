चार प्रकारच्या सत्ताधीशांशीं हेस्टिंग्सचा संबंध आला. (१) इंग्रजांची तैनाती
फौज स्वीकारलेले सत्ताधीश, उ० निजाम, पेशवा, गायकवाड, म्हैसूर, त्रावणकोरचा
राजा आणि अयोध्येचा वजीर; (२) तैनाती फौज न स्वीकारलेले पण इंग्रजांचे
संरक्षण अनुभवणारे सत्ताधीश, उ० भरतपुर, माचेडीकर, बुंदेलखंडांतील कित्येक
राजे आणि कांहीं शीख सरदार; (३) इंग्रज सरकाराशीं तह केलेले पण वस्तुतः
स्वतंत्र असे सत्ताधीश उ० होळकर, सिंदे, नागपुरकर भोसले वगेरे; (४) इंग्रजांशीं
कोणताही संबंध नसलेले स्वतंत्र सत्ताधीश, यांत जयपुर जोधपुर येथील राजे गणतां
येतील. अशा चार प्रकारच्या सत्ताधीशांशी हेस्टिंग्सला आपलें राजकारण खेळवावें
लागलें. त्यांपैकी कित्येकांची प्रकरणें निकरावर येण्यास मुख्यतः पेंढाऱ्यांचे निमित्त
कारण झालें; म्हणून त्यांची हकीकत प्रथम सांगितली पाहिजे. मराठ्यांच्या इतिहासाची
संगति दाखविण्यापुरतीच पेंढाऱ्यांची हकीकत येथे द्यावयाची आहे.

३ पेंढाऱ्यांचा इंग्रजांस उपद्रव (स. १८१४-१६). - सन १८१५त
पुण्यास शास्त्रयाचें प्रकरण चालू असतां नेपाळांत इंग्रजांचे युद्ध जोरांत होतें. पुढें
गुरख्यांचा पाडाव होऊन ता. ३०-३०१८१६ रोजीं उभयतांत तह ठरून युद्ध संपलें,
तेव्हां पुनः पेंढाऱ्यांचे प्रकरण हातीं घेण्याची इंग्रजांस सवड मिळाली. ह्यासंबंधाची
योजना अगोदरच ठरवून ग० ज० नें वरिष्ठांकडून लेखी हुकूम मागितले होते. सन
१८१५ च्या पावसाळ्यांत हेस्टिंग्स उत्तर हिंदुस्थानांत गेला होता तो पाऊस
संपल्यावर कलकत्त्यास परत आला. त्यानंतर नर्मदेच्या उत्तरेकडील नेमावर प्रांतांत
सीतूच्या आधिपत्याखालीं दसऱ्याचा सण साजरा करून पेंढाऱ्यांच्या झुंडी नर्मदा
उतरून दक्षिणेकडे वळल्या. एक टोळी तापीच्या कांठानें चालली असतां तिचा
पाठलाग निजामाच्या फौजेंतील मेजर फ्रेजर यानें केला. निजामाची ही फौज या
कामीं निरुपयोगी दिसून आल्यावरून ती सर्व सुधारून कामावर घेण्याकारतां ग०
ज० नें कॅप्टन सिडनहॅम याची नेमणूक औरंगाबाद येथे केली. पेंढाऱ्यांची दुसरी
टोळी खानदेशांतून निजामाचे राज्यांत शिरून स. १८१५ च्या नोव्हेंबर अखेरीस
दक्षिणेस कृष्णेपावेतों येऊन पोचली. कृष्णेस उतार न मिळाल्यामुळे पेंढाऱ्यांच्या
टोळ्या तशाच लुटालूट करीत पूर्वेकडे मच्छलिपट्टण पावेतों गेल्या. तेथून उत्तरेकडे
वळून गोदावरीच्या तीरानें वर्धा नदीच्या प्रदेशांतून लूट करून त्या परत नेमावर
प्रांतांत आल्या. या प्रसंगीं पेंढाऱ्यांना एवढी लूट मिळाली कीं त्यांनीं आणिलेलें
जडजवाहीर विकत घेण्याकरितां उज्जनचे व्यापारी मुद्दाम नेमावरास आले. पहिल्या

