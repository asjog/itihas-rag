दिल्लीहून ११ साबानीं जातो [ ११ साबान=८.३.१७६१ ]. सुजा यमुनापार
होऊन अयोध्येंस चालला. लबाडी करावयास नजीबखान व माधवसिंग आहेत.
परंतु त्यांच्याने चमेली अलीकडे येववत नाहीं. सलूख करावयाबद्दल मल्हारजी-
कडे आले आहेत. त्यांच्या मुद्याप्रमाणें तह झाला तरी करतील. कुंभेरीहून
पत्रें जाटाचीं व बापूजी महादेवाचीं आलीं. या उपरी ईश्वरें दिवस उत्तम
आणिले आहेत. नष्टचर्यास कांहीं बाकी राहिली नव्हती. परंतु उगवते
दिवस आलेसें दिसतें’ [ ६.४१२, २७ मार्च ]. त्याच तारखेचें दुसरें पत्र
सुभानजी जाधवराव यांस, ‘ श्री. सौ. पार्वतीबाई व नाना पुरंदरे व दमाजी
गायकवाड, नारोशंकर मिळोन मल्हाररावाकडीलसुद्धां चाळीस हजार जमाव
जाला होता. गिलच्यांवर व नजबिखानावर सलाबत पडली. वकील
सलुखास येत होते. श्रीमंत नाना सा० शिरोंजेवरती व खेचीवाडयांत
जानोजी भोसले व गोपाळराव गोविंद पंधरा हजार फौज होती. परंतु
लोकांस रोजमुरा न मिळाला. ऐवज श्रीमंतांनीं न पटविला. यास्तव
पार्वतीबाई, नाना पुरंदरे व नारोशंकर ग्वालेरीकडून सिप्रीस आले.
प्रांतांत धुंदी जहाली. तहसील बंद जाली. आम्हीं बहुत रदबदल केलीं.
ते साफ म्हणतात कीं तुम्हांस अद्याप आशा या प्रांतीं आहे कीं काय?
अगदीं मुलूख खराब केला आहे. हा काळवर जागे रक्षिले. झांशीकर
बाबूराव कोन्हेर याचे हाल काय झाले त्याचा विस्तार कोठवर लिहावा ! बाबूराव
कोन्हेर यांचे भाऊ ( यशवंतराव ? ) शेवडियावर पडले. याच काळांत धीर
धरून आपले जागे रक्षिले ’ [ ६.४१३ ]. नाना फडणिसाची मातुश्री पानपता-
वरून पुढें कोठें गेली कळलें नाहीं, तिचा तपास करून कळविण्याबद्दल त्यानें
पुरुषोत्तम महादेवास पत्र लिहिलें ( ६.४११ ), परंतु ती घोड्यावरून पडून
मरण पावल्याची खबर मागाहून आली [ ६.४१५ व का. सं. प. या. ५३ ].
सदाशिवराव भाऊ व जनकोजी शिंदे हयात असल्याबद्दल बरेच दिवस गवगवा
होता ( ६.४१४; ३.५२० ). ‘विश्वासराव अभिमन्यूप्रमाणें रण भेदून कैलास-
वासी झाले. चिरंजीव भाऊ व जनकोजी शिंदे जाठाच्या मुलखांत आहेत.