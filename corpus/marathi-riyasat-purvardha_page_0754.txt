शाहूला सोडून देण्यांत झुल्फिकारखानाचा उद्देश काय असावा,
याबद्दल निरनिराळे तर्क आहेत. खानाचा बाप आसदखान हा फार
दिवस वजिरीचें काम करीत होता; आणि सैन्याचें सर्व आधिपत्य महा-
राष्ट्रांत तरी झुल्फिकारखानाचेच हातीं होतें. औरंगजेबाच्या ह्या प्रचंड
स्वारींत त्याची अब्रू बचावण्यास मुख्य कारण हा एकच सरदार होता.
संभाजीचें कुटुंब व रायगड काबीज करणे, जिंजी घेणें, इत्यादि महत्वाचीं
कामें त्यानेंच केलीं होतीं. अनेक मुसलमान सरदार मराठ्यांचे हातून मार
खाऊन बादशहाकडे धांव घेत असतां, एकदांही समोर पराभव झाला
नाहीं, असा हा एकच झुल्फिकारखान होय. जेव्हां त्याच्या कर्तृत्वा-
बद्दल बादशहासही कांहीं संशय नव्हता. परंतु औरंगजेबाचा स्वभा-
वच असा होता, कीं मीरजुम्लाप्रमाणे ज्यांनीं त्याचं मनःपूर्वक
साह्य केलें, त्यांचा त्यानें विश्वासघात केला. अनेक रजपूत मुसलमान
सरदारांचींही उदाहरणें अशींच आहेत. तेव्हां आपला विशेष
पराक्रमच अंतीं बादशहाच्या हस्तें आपल्या नाशास कारण होईल,
हा झुल्फिकारखानाचा तर्क कांहीं वावगा नव्हता. त्यामुळे त्याचे
वर्तन नेहमीं दुटप्पी असे. मराठ्यांशीं लढत असतांही सलोख्यानें वागून
त्यांचा लोभ त्यानें संपादिला होता. यावरून औरंगजेबाचे पश्चात् दक्षिणे-
तील राज्यावर हात मारण्यास सांपडेल तर पाहावें, असा त्याचा उद्देश
असणें साहजिक आहे. बादशहाचे मृत्यूनंतरचें त्याचें वर्तन तर उघड
उघड वरपांगी होतें. प्रथम त्यानें अजीमशहाचा पक्ष स्वीकारिला, अजीम-
शहाचा पाडाव होतांच, तो विजयी झालेल्या बहादूरशहास जाऊन मिळाला.
अशा वर्तनानेच जहांदरशहाची मर्जी त्यानें संपादिली. कोणत्याही गोष्टीस
शेवट हा असावयाचाच. ह्या नियमास अनुसरून फर्रुखसेयर बादशहानें
त्याच्या ह्या दुटप्पी वर्तनाबद्दल त्यास देहान्त प्रायश्चित्त दिलें. तें दिलें
नसतें, तर सय्यदबंधूंची कारकीर्द पुढें प्रसिद्ध झाली, ती न होतां हा झुल्फि-
कारखानच महत्त्वाप्त चढला असता.

दक्षिणच्या संबंधानें पाहिलें तर, झुल्फिकारखान व निजामुल्मुल्क् हे
दोनच पुरुष इकडील राजकारणांत लायक होते. त्या दोघांतही झुल्फि-
कारखान वरच्या प्रतीचा होता. झुल्फिकारखान जिवंत राहता, तर निजा-
मुल्मुल्क् प्रसिद्धीस आला नसतां त्यानेंच स्वतः दक्षिणेंत स्वतंत्र राज्य