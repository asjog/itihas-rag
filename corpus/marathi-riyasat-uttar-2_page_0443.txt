'एकोप्यानें संभाळन नेत असतात. राज्याचा मनसबा एकटयाच्यानें होत नसतो.
आम्हीं हिंमत सोडिली नाहीं. यावत्प्राण स्वामिसेवेस अंतर करावयाचें नाहीं,
वलयांकित पृथ्वीचे राज्य, सा-यांचें एकमत असल्यास साधेल, सर्वोनीं स्वामिसेवेचे
पोटीं आपलें कल्याण समजून श्रम करावे. आपापले दोष उघड जाले ते झांकून
तमाशबीन होऊं लागतील, तर फलही पुढें पावतील. आम्ही निष्कपट व निष्ठा
राखीत असलों तर धन्याचा प्रतापच यश देईल.'

नानाशीं महादजीची स्पर्धा नेहमींच चालू होती; आणि कधीं म्हणजे खुल्या
दिलानें नानानें सांगितलेली कामगिरी त्यानें उचलली असें झालें नाहीं. तथापि
नानाचें शहाणपण तो पूर्णपणें ओळखून होता आणि त्याच्याशीं विरोध करितांना
एकंदर राज्याचें ज्यांत नुकसान होईल असें वर्तन महादजानें कधीं केलें नाहीं.
प्रसंगानुसार तसें वर्तन घडून पुढें विपरीत परिणाम दिसल्यावर तो हलकेच
प्रकार आपला आपण सुधारून घेई. ज्या कांहीं घडामोडी बाहेर होत, त्यांपासून
शक्य तितका आपला फायदा तो साधून घेत असे. रघुनाथराव इंग्रजांस मिळून
राज्य बुडवितो, याबद्दल खात्री झाल्यावरही त्यास आपले अनुसंधानीं ठेवून
त्याच्या योगानें नानास किंवा इतरांस आपले धाकांत ठेवण्याची संधि महादजी
वायां जाऊं देत नसे. कोल्हापुर प्रकरण, मोरोवा, राघोबा, हैदर, वगैरेंचीं मोठमोठी
कारस्थानें बनलीं, त्यांत त्यानें मराठी राज्याचें सामुदायिक हितच सांभाळिलेंः
तरी पण प्रत्येक वेळीं आपला शह म्हणून कांहीं तरी त्यानें ठेवून दिलाच. उलट
पक्षीं नाना मात्र महादजीस चुचकारून वागवीत असे. चुका निदर्शनास आणल्यानें
महादजी जेव्हां जेव्हां चिडे, तेव्हां पुनः तिखट गोड शब्दांनीं नाना त्याची
समजूत पाडी.

नानाफडणिसाचा जन्म ता. १२-२-१७४२ चा आहे. म्हणजे महादजी-
पेक्षां तो दहा पंधरा वर्षानीं तरी लहान होता. तथापि कागदांत त्याला महादजीनें
वडील माणसांसारखा मान दिलेला दिसतो. महादजी पुण्यास आल्यावर नववे
दिवशां नाना त्याच्या भेटीस गेला असतां त्याच्यासमोर बैठकीवर बसण्याचा सुद्धां
महादजीनें संकोच केला. पानिपतावरून संकटानें जगन आलेले हे दोन भाग्य-
शाली पुरुष. त्यांनींच पुढील मराठशाहीचा वरावाईट इतिहास बनविला असें
म्हणण्यास चिंता नाहीं. राज्यशकटाचीं तीं दोन चाकेंच होतीं.

प्रतिस्पर्ध्याना कठोर शासन करून नाहींसें करणे, किंवा गोडीगुलाबीच्या नरमा-
ईनें आपल्या बाजूस वळविणे, या दोन मार्गापैकीं मुत्सद्देगिरीत पहिला हीन
