निकराची लढाई झाली. तींत तीन हजार मोगल व थोडे मराठे
पडले. दाऊदखान लढाई सोडून पळाला. मोगलांचे चार हजार घोडे व
कांहीं सरदार शिवाजीनें काबीज केले; परंतु आपल्या संप्रदायाप्रमाणें त्यानें
त्या लोकांस लगेच सोडून दिलें. ऐशी फत्ते करून पुढें चालला तो मोग-
लांच्या तर्फेनें शिवाजीशीं लढण्याकरितां रायबागीण नांवाची एक शूर स्त्री
पुढें आली. वऱ्हाडच्या दक्षिण हद्दीवर माहूर म्हणून एक प्रसिद्ध ठिकाण
औरंगाबादेच्या पूर्वेस सुमारें दोनशें मैलांवर आहे, तेथचे देशमुख औरंग-
जेबाचे नोकरींत होते. माहूरचा देशमुख उदाराम याची ही बहिण, उदारा-
माचा मुलगा जगजीवन यासह शिवाजीस अडविण्यास आली असतां तिचा
शिवाजीनें पराभव केला. तेव्हां तीं दांतीं तृण धरून शिवाजीस शरण
आली, त्यांस कौल देऊन शिवाजी रायगडास सुखरूप परत आला.
'मालमत्ता आणलेचा हिशेब करून पाहतां पांच कोटी होनांची रक्कम
झाली, व घोडे पांच हजार आणिले, त्यांची पागा केली, आणि घोड्यांचे
उजवे चौकावर चौकडीचे डाग देऊन खूण केली.'

सुरतची मोहीम संपल्यावरही मोगलांचें युद्ध जोरानेंच चालू होतें. शिवा-
जीनें प्रतापराव गुजर व मोरोपंत पिंगळे यांस फौज देऊन मोगलांचे मुलु-
खांत पाठविलें. ह्या दोन सरदारांनीं ह्या वेळच्या युद्धांत विलक्षण पराक्रम
केले. शिवाजीचे हेतू व धोरणें त्यांस इतकीं बरोबर अवगत होतीं कीं, ते
शिवाजीचें काम हटकून फत्ते करीत. हे दोघे सरदार मोगलांचे मुलखांतून
चौथाई व सरदेशमुखी वसूल करूं लागले. प्रतापराव चौथाई वसूल
करीत वऱ्हाडांत कारंजापर्यंत गेला. हें शहर अकोल्याचे दक्षिणेस थोडया
मैलांवर आहे. त्या वेळीं तें फार धनाढ्य होतें, आणि तेथें पुष्कळ द्रव्य
पुरून ठेविलेलें होतें. प्रतापरावानें मोठमोठ्या लोकांचे वाड्यांना खणती
लावून मुबलक द्रव्य हस्तगत केलें. पिंगळे बागलणांत शिरला; व प्रताप-
रावानें खानदेशांत जाऊन गांवोगांव खंडणी वसूल करून मोठमोठीं
शहरें लुटण्याचा सपाटा चालविला. बागलण हा हल्लीं नाशीकजिल्ह्याचा
वायव्येकडील तालुका असून, त्यांतून गुजरातेंत उतरण्याचा हमरस्ता फार
दिवसांपासून चालू आहे. या तालुक्याचें मुख्य शहर सटाणा हें आहे.
मराठ्यांनीं मोगलांच्या मुलखांत चौथाईचा हक्क वसूल करण्याचा
हा पहिलाच प्रसंग होय. प्रतापरावानें गांवोगांवचे पाटील कुळकर्ण्यांकडून