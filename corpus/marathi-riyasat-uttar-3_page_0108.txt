जाईन.’ यामुळे मिरजकर गंगाधरराव याचें युद्धांत बिलकुल मन लागत नव्हतें.
करवीरास वेढा बसतो, इतक्यांत पुण्याहून बाळोबा तात्याचा इशारा रामचंद्र आप्पास
आला कीं, इकडील कारभारांत सर्जेरावी सुरू झाली आहे, तेव्हां आतां मोहिमे-
संबंधीं काय भानगडी होतील तें सांगवत नाहीं, तुम्ही सावध राहवें. मोर्चे बसविल्या-
नंतर दहाबारा दिवसांत तटास खिंडारें पडलीं. तेव्हां करवीरकर मंडळी तह करून
प्रकरण मिटविण्यास तयार झाली, परंतु रामचंद्र आप्पानें लढूनच शहर काबीज
करण्याचा हट्ट धरिला. ता. १३ मार्च रोजीं ब्राऊनरिग्गनें उतावळेपणानें एकदम
हल्ला केला तो लागू न होतां त्यास गोळीची जखम लागली, आणि उपचारासाठीं
तो पुण्यास निघून गेला. त्याचे जागीं दुसरा इसम डॉस म्हणून आला. इकडे ब्राऊन-
रिग्गचा हल्ला फसला त्याच दिवशीं पुण्यास नाना फडणिसाचा अंत झाला; बाळोबा
तात्याचें तेज मावळलें; आणि सर्जेरावाचा पूर्ण पगडा सिंध्यावर बसला. इतउत्तर
सत्पक्षाचा अपकर्ष आणि असत्पक्षाचा उत्कर्ष पुण्याचे दरबारांत झपाट्यानें होऊं
लागला. करवीरकरांनीं पुण्यास सर्जेरावाशीं संधान बांधिलें, त्यामुळे डॉस कोल्हापुर-
करांविरुद्ध कांहींच काम करीना. तरी थोडा वेळ रामचंद्र आप्पानें लढाईचा नेट धरून
कोल्हापुरकरांस हैराण केलें. एप्रिल २५ व २६ या दोन दिवशीं धुमश्चक्रीची लढाई
झाली. त्याच दिवशीं बातमी आली कीं पुण्यास बाळोबातात्या कैद झाले; आणि खुद्द
रामचंद्रआप्पास पकडून कैद करावें असा हुकूम पलटणांस आला. त्याबरोबर तो
एकदम जमखिंडीस जाऊन राहिला; आणि तेथेंच तो स. १८१४ च्या जानेवारींत
मरण पावला. रामचंद्र आपा निघून जातांच इतर सर्व मंडळी करवीरचा वेढा उठवून
चालती झाली. ता. ३० एप्रिल रोजीं खुद्द डॉस पलटणें घेऊन करवीराहून परत
फिरला. ता. १ मे रोजीं कोल्हापुरांत इतकें सामसूम झालें कीं, आदल्या दिवशीं
तेथें लढाई होती असें कोणासही वाटूं नये. या प्रमाणें करवीरच्या युद्धाचा अकस्मात्
शेवट झाला, तरी पटवर्धन छत्रपतीचे हर्षामर्ष पुढें कांहीं काळ चालूच राहिले. प्रत्यक्ष
इंग्रजी अमलांत ते पुढें स्थिरावले. अव्वल मराठशाहींत जसा रामचंद्रपंत अमात्य
त्याच धर्तीचा रत्नाकरपंत राजाज्ञा करवीरचे राज्यांत निर्माण झाला, म्हणूनच या
युद्धांत पटवर्धनांस यश आलें नाहीं. इतिहासास या पुरुषाचें ऋण अद्यापि फेडावयाचें
आहे. या पुढील पटवर्धनांच्या वाताहतीची हकीकत मराठशाहीच्या अन्तांत समाविष्ट
झालेली आढळून येईल. रामचंद्र आपा जमखिंडीकरांचा पूर्वज होय.

सिधोजीराव निंबाळकर उर्फ आपा देसाई निपाणकर यांचें नांव या वेळेपासून
इतिहासांत वारंवार येत असल्यामुळे त्याचा अल्प परिचय येथेंच करून देणें जरूर