दडपणानें तर उलट जास्तच भर पडली. महादजीचा बाप व बंधू यांच्या अंगीं
हुशारी व पराक्रम कांहींच कमी नव्हते; परंतु महादजीस अनियंत्रित क्षेत्र मिळालें
तसे त्याच्या पूर्वजांस मिळाले नाही; म्हणूनच सिंद्यांच्या घराण्यांत व अखिल
मराठशाहींत महादजीला एवढी प्रतिष्ठा आली. नजीबुद्दौला, गाजीउद्दीन, गुलाम-
कादर यांच्यासारख्या व्यक्तींचे उपद्व्याप मनांत आणले, म्हणजे महादजीनें हिंदी
राजकारणात पंचवीस वर्षे पावेतों जो राष्ट्रोपयोगी उद्योग केला, तो अत्यंत बहु-
मोलाचा मानावा लागेल. क्रौर्य, कपट, दुष्टावे, व स्वार्थ यांचेंच साम्राज्य चहुंकडे
बोकाळलें असतां, महादजीनें आपल्या शहाणपणानें त्यांचा नायनाट करून शांतता
प्रस्थापित केली, हेंच त्याचें महत्कृत्य समजलें पाहिजे.

महादजीचा स्वभाव खुनशी व रागीट होता. एकदां कोणावर त्यानें दंश
धरिल', म्हणजे तो कधीं विसरत नसे. एक सदाशिव दिनकर त्यास पुरा पडला.
महादजीच्या रागलोभास न जुमानतां सदाशिव दिनकरानें पेशवे सरकाराची इभ्रत
महादजीजवळ कायम ठेविली. अनेकवार महादजीनें त्याजवर दांतओंठ चावले;
पण त्यास जास्त कठोरपणे वागविण्याची महादजीस छाती झाली नाहीं. मात्र
त्याच्या कठोर सेवेबद्दल महादजीकडून किंवा खुद्द नानाकडून सदाशिव दिन-
कराचा गौरवही झाला नाहीं, आणि हालअपेष्टांतच त्यास मृत्यु आला असावा
असे अनुमान होतें. हा कोण कोठचा एवढी सुद्धां माहिती आज उपलब्ध नाहीं.

महादजी खुनसी असला तरी स्वभावतः उदार व परोपकारी होता. लोकांची
दुःस्थिति पाहून त्यास कळवळा येई; आणि सढळ हातानें त्यांस तो मदत करी.
नोकरांनी चांगली कामगिरी केली तर त्याचा मोबदला दिल्याशिवाय तो कधीं
राहत नसे, किंवा अशी कामगिरी तो कधी विसरत नसे. म्हणून हाताखालचे
सव इसम त्याच्या अगदी भजनीं असत. त्यांजकडन फंदफितूर कधीं झाला नाहीं.

महादजाच्या मृत्युनंतर सुद्धां लोकांकडून त्याच्या इच्छांस सदैव मान देण्यांत येई.
डी वायनच्या आठवणी वाचल्या म्हणजे महादजीला जें एवढें यश प्राप्त झालें, तें.
केवळ नोकरीची कदर करण्याच्या त्याच्या उदार स्वभावामुळे झालें. त्याचे नोकर
किंवा वकील कधीं दैन्यग्रस्त नसत. एकानेष्ट सेवेचा बदला धन्याकडून मिळाल्या
शिवाय राहणार नाहीं अशी सर्वोस खात्री असे. युद्धांत भ्याडपणा दाखविणारांची,
मात्र तो कधीं गय करीत नसे. नेहमीच्या व्यवहारांत तो चिनोदी व थट्टेखोर
होता. वर्ण निःसीम काळा असूनही, चेहऱ्यावर बुद्धीची व औदार्याची
