गेला. तेथेंही इंग्रज फौजा पाठीवर येतात असें कळतांच तो संगमनेरास आला. वारंवार
मुक्काम बदलून कोणत्या दिशेनें कोणीकडे जातो यांचा इंग्रजांस मागमूस लागू न देतां
झुकाड्यांची पद्धत स्वीकारल्यामुळे ज. स्मिथ् अगदीं रडकुंडीस आला; आणि तूर्त नाश-
काकडे बाजीरावाचे पाठीवर जाण्याचें सोडून बरोबरचें जड सामान त्यानें शिरूर येथें
ठेविलें, आणि पुनः बाजीरावाचे पाठीवर संगमनेराकडे गेला. हा प्रदेश डोंगराळ व अव-
घड आहे. यांतच त्रिंबकजी डेंगळे फौज जमवून इंग्रजांस अडविण्यास राहिला होता, तो
वाटेंत बाजीरावास सामील झाला. छत्रपतीची मंडळी बाजीरावाबरोबरच होती.
कवटें, पारगांव, तळेगांव ढमढेरे, लोणी, पाबळ, नारायणगांव ओतुरावरून ब्राह्मण-
वाड्याचे मुक्कामास स्वारी आली. तेथें बापू गोखल्याचा पुत्र गोविंदराव बाबा हा
ज्वर येऊन मृत्यु पावला. त्याची स्त्री बारा वर्षांची होती, ती सती गेली. राहण्या-
विषयीं बापूनें अत्यंत आग्रह केला असतां तिनें ती गोष्ट मानली नाहीं. तेथून पुढें
फुलगांव आपटीस मुक्काम केला.

बाजीराव नासिककडे न जातां ओझरचा घाट उतरून जुन्नर खेडावरून ता. ३०
डिसेंबर रोजीं चाकण येथें येऊन पोंचला, अशी बातमी स्मिथ यास कळली. त्याचे
पूर्वी कोंकणांतून मुंबईकडून इंग्रज फौज येत होती तिला गांठावें किंवा पुण्यावर येऊन
तें शहर एकदम हस्तगत करावें असा बाजीरावाचा बेत असल्याचें स्मिथ यास दिसून
आलें. दोन्ही गोष्टी इंग्रजांस बिकटच होत्या. पुण्यास इंग्रजांचा बंदोबस्त अगदींच
तात्पुरता होता. दीड महिन्यांत फौजांचा ४०० मैल प्रवास झाला, आणि बाजीरावाचा
पाडाव झाला नाहीं तो नाहींच. त्यानें पुणे घेतलें तर पुढें पंचाईत पडेल आणि क० वर
पुण्याचे बंदोबस्तास होता त्यानें आपल्या मदतीस शिरूरहून जास्त फौज बोलावली होती,
त्यावरून कॅ. स्टाँटन थोडें इंग्रज सैन्य बरोबर घेऊन ता. ३१-१२-१८१७ रोजीं रात्रीं ८
वाजतां शिरूरहून निघाला, तो दुसऱ्या दिवशीं सकाळीं १० वाजतां कोरेगांवजवळ येऊन
उतरला. तेथील टेकडीवरून त्याला पेशव्याची प्रचंड फौज समोर भीमा नदीच्या कांठीं
दिसली. स्टाँटनची बातमी बापू गोखल्यास होतीच.

घोडनदीहून वरील इंग्रज फौज पुण्यास येत होती तिची बाजीरावाशीं अकस्मात् गांठ
पडली. बापू गोखल्यास श्रीमंतांनीं आज्ञा केली, कीं आज लढाई करून आम्हास
पुढें जाण्यास मार्ग करून द्यावा. गांवास लहानशी तटबंदी होती तींत इंग्रज आश्रयार्थ
गेले. त्यांजवर दुसऱ्या बाजूनें मराठ्यांनीं तोफांचा मारा सुरू केला. जागा
अडचणीची असल्यामुळें तोफा बंद करून मराठ्यांकडील आरबांनीं व पायदळांनीं