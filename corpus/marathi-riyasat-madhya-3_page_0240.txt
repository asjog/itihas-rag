मराठ्यांचा कारभार म्हणण्यासारखा कोसळला नाहीं आणि नानासाहेबानें
आपल्या मुक्कामांत पुनः सर्व जम ठीक बसविला. या गोष्टी व्यक्त करणारे
पुष्कळ कागद स्मरणीय आहेत. "दिल्लीहून गिलचा पठाण आपले देशास गेला.
रोहिला नजीबखान फौजेनिशीं दिल्लींत आहे. मल्हारराव होळकर माळव्यांत
इंदुरी आहेत. गंगाधरपंत तात्या कांहींशी फौज घेऊन जाठापाशीं आहे.
खासा जाठाची फौज व तात्या व गाजुद्दीन ऐसे त्रिवर्गांनीं मिळून आग्र्याचा
किल्ला सोडविला म्हणून वार्ता आहे. किल्ल्यांत अंमल जाठाचा. आजी जाठ
जबरजस्त आहे. उभयतां त्याच्या अनुमतें आहेत. अयोध्येचा नबाब श्री
काशीस आला. तेथून आठ दाहा कोस पूर्वेस जाऊन पटण्यास पातशहा होता
त्यास आणविला. त्यानें नबाबास वजिरी दिली. आज तीन दिवस
काशींत आहेत." ( २८.६.१७६१, ३.५२३ ). जाठानें मराठे सरदारांस
खूष ठेवून स्वार्थ साधून घेतला. ' जाठाची फौज भदावर प्रांतांत येऊन
अटेर घेतली, आणि भिंडेस लागले आहेत. तेथून पुढें सरकारच्या प्रांतांत
येऊन उपसर्ग करणार म्हणोन वर्तमान आलें' [का. सं. प. या. ५०]. रघुनाथ-
रावानें गोपाळराव बर्व्यासच या प्रांताचा कारभार सांगितला. 'नबाब काशीस
आले आहेत, परंतु रयतेवरी बहुत कृपा करितात. शहरांत कोणास काडी-
इतका उपद्रव नाहीं ( २१.५.६१, ३.५२२ ). जानोजी भोसले पेशव्याबरोबर
आला होता, त्यानें काम चांगलें करून ठिकठिकाणीं बंदोबस्त केला. ता. ८.५.६१
रोजीं तो लिहितो. ' आपण आम्हांस व गोपाळराव यांसी खचवाडियाचे
पारिपत्याबद्दल ठेविलें होतें. त्यास तेथील गुंता उरकून दरकूच सुरजेस आलों.
तेथून मंडले प्रांताचे बंदोबस्ताबद्दल सागराचे सुमारें आलों, तों राजश्री विसाजी
गोविंद कमावीसर्दार दिम्मत बाळाजी गोविंद हे भेटीस येऊन निवेदन केलें कीं,
बुंदेलखंडांत बुंदेले यांनीं जमाव करून तमाम ठाणीं घेतलीं. एक सागर व
हाटें राहिलें त्यांजमध्यें हाव्यास मोर्चे लाविले आहेत. तें घेतल्यानें तर सागरास
लागतील, म्हणजे बुंदेलखंडाचा अंमलच उठतो. याची साहित्य केलिया मुलूक
रहातो, नाहीं तर नाहीं. यास्तव या प्रांतीं येऊन हाव्याचे मोर्चे कापून