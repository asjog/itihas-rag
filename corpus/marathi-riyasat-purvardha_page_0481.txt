त्याचा उल्लेख मागें आलाच आहे. पुढें राज्याचा विस्तार होऊन, त्याची
स्थीरस्थावर होत गेली, त्या मानानें शिवाजीच्या मुर्लकी व्यवस्थेस कायम-
पणा येत गेला. पूर्वी जमिनीचा वसूल उत्पन्न झालेल्या धान्यानें भाग-
विण्यांत येई व तो जमीनदार अगर धारेकरी पांचेमार्फत सरकारांत
भरला जाई. शिवाजीनें हे दोनही प्रकार आपल्या व्यवस्थेत बंद केले.
जमिनीची मोजणी करून, तिचा सारा एकदां कायमचा ठरवून देण्यांत
आला, आणि तो गोळा करण्याकरितां शिवाजीने सरकारी अंमलदार नेमिले.
पूर्वी गांवोगांवी जमीनदार लोक रयतेकडील वसूल गोळा करीत, त्यामुळे
सरकारी जमिनी एक प्रकारें इजाऱ्यानें दिल्यासारखं होऊन, हे जमीन-
दार रयतेस त्रास देऊन सरकारापही जुमानीत नसत. रयतेपासून
फाजील वसूल घेऊन सरकारांत तो सर्व भरीत नसत. हा दोष काढून
टाकण्याकरितां शिवाजीनें कमाविसदार, महालकरी, सुभेदार वगैरे पगारी
अंमलदार नेमिले. जामनीची मोजणी करून ती खातेदारांचे नांवावर
चढबावयाची, व सरकारी सायाबद्दल कबुलायत लिहून घेऊन जमीन
खातेदाराचे हवाली करावयाची, असा प्रघात शिवाजीनें घातला. सारा
ठरवितांना उत्पन्नाचे दोनपंचमांशांपेक्षां ज्यास्त वसूल केव्हांही घेऊं नये,
अशी शिस्त होती. म्हणजे जमिनीचे मालकास तीनपंचमांश राही. आप-
काली लोकांस तगाई वगैरेची मदत देऊन सरकारी घेणें हाप्त्याहा त्यानें
वसूल करण्यांत येई. अशा हाप्त्यांची मुदत चारचार पांचपांच वर्षे-
पर्यंत चाले.
वरील मुलकी अंमलदारांकडे फौजदारी कामेही सोपविलेली असत.
दिवाणी कामांकरितां विशेष व्यवस्था नव्हती. गांवपंचायतीची संस्था
कायम असल्यामुळे लोकांच्या सर्व तंट्यांचा निकाल पंचायतींचे
मार्फत जागचे जागीच होई. विशेष प्रसंगी आसपासच्या गांवांतील
प्रमुख मंडळींतून पंच निवडण्यांत येत, व पंचांचे निकाल अमलांत
आणण्यास सरकारी अंमलदारांस मदत करीत. त्या वेळचा न्याय शास्त्रास
अनुसरून करण्यांत येत असे. कित्येक ठिकाणीं मुसलमानी रूढ प्रचारांचा
स्वीकार केलेला होता.
मुख्य प्रधानमंडळांतील पंतअमात्य व पंतसचिव ह्या दोन कामगारांकडे
राज्यांतील जमीनमहसूलसंबंधीं हरएक व्यवस्था असे. पंत अमात्यानें वसूल