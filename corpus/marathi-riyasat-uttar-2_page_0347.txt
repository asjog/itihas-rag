लढण्यांत त्यानें इतके दिवस कृतकृत्यता मानली, त्याजपाशीं आतां गयवयां करून
तो मदतीची याचना करूं लागला. परंतु यशवंतराव होळकर अत्यंत खुनशी व
घमेंडखोर. त्याला तर पुढचा पोंच किंवा विचार बिलकूल नव्हता. या परिस्थि-
तीचा फायदा वेल्स्लीनें घेऊन १८०३ च्या ऑगस्टांत एकदम मराठ्यांवर युद्ध
पुकारिलें. त्या वेळीं पेरोन अलीगडला होता. त्याचा दुय्यम बुक्विन म्हणून
शिंद्याच्या फौजेत होता, त्यानें पेरोनला पकडून ठार मारण्यास आपली फौज सुद्धां
पाठविली. त्यापूर्वीच शिंद्याच्या फौजेचें व इंग्रजांचें युद्ध सुरु होऊन, इतके
दिवस खाल्लेल्या अन्नाचें चीज करून दाखविण्याची उत्कृष्ट संधि पेरोनला आली
असतां, आणि इंग्रजांच्या दीडपट फोज हाताखाली असतां, त्यानें समरविन्मुख
होऊन पलायन केलें, फितुरानें धन्याची मान कापिली, आणि आपच्या शिपाई-
बाण्यास कायमचा डाग लावून घेतला. थोड्याच दिवसांत आपल्या बायकामाणसां-
सह तो मथुरेनजीक सास्नी येथे इंग्रज सेनापति लेक याच्या स्वाधीन झाला. येथे
त्याची करामत संपली. तो स. १८०५ त युरोपास जाऊन नेपोलियनला भेटला;
पण त्या निमकहरामी गृहस्थाला नेपोलियननें बिलकूल आदर दाखविला नाहीं.
पुढें पुष्कळ दिवस जगून तो स. १८३४ त मरण पावला. फ्रान्स देशांत डी
बॉयनची अद्यापि प्रतिष्ठा आहे, पण पेरोनचें नांव सुद्धां कोणास माहीत नाहीं.
पेरोन नेहमीं लोकांजवळ येथे दिमाखानें सांगे की, 'डी बायनला कसा मी
घालवून दिला !' डी बॉयननें या त्याच्या शेखीची बिलकूल पर्वा केला नाहीं,
पेरोननें दौलतरावास व त्याजबरोबर समस्त मराठशाहीस तोंडघशी पाडिलें.
शम्त्र तयार करणें सोपे, वापरणेंच कठिण. दौलतरावाचा पाडाव झाल्यावरही
त्याजवळ फ्रेंचांचें वजन थोडें बहुत चालू राहिले. त्यांत जीन बॅप्टिस्ट फिलोज
हा गृहस्थ मोठ्या योग्यतेस चढला. त्याचा वंश अद्यापि शिंद्याच्या पदरी आहे.
४. मिकेल फिलोज. - हा इटालियन गृहस्थ फारसा हुशार किंवा शिकलेला
नव्हता. डी बॉयनजवळ त्यानें बरेच दिवस काम केलें; पण खटपटी व फितुरी
स्वभावामुळे त्याचें डी बॉयनशीं पटलें नाहीं, तेव्हां महादजीनें त्यास म्वतंत्र
करून नवीन पलटण बनविली. ती घेऊन तो पुण्यास आला. तेथे तो व त्याचा
मुलगा फिडेल फिलोज यांनीं मिळून आणखी फौज वाढविली. खर्चाच्या लढाईत
या पलटणांनी चांगलें काम केलें. मिकेल अत्यंत विश्वासघातकी होता. महादजीच्या
मृत्यूनंतर त्यानें नानाफडणिसाशीं संधान बांधून धन्याशीं बेइमानी केली.म. १७९.७न
