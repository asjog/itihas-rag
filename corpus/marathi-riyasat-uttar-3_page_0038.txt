कळविली; आणि चिमाजीच्या नांवें छत्रपतीकवून वस्त्रं मागविली. नानास ही गोष्ट
कळल्यावर त्याच्या मनांत अनेक विकल्प आले. बाजीरावास सिंद्याचे ताव्यांत देण्याचें
कबूल करून भाऊनें बाळोवाशीं सख्य केलें हें नानास आवडले नाहीं. जुन्नराहून
निघण्यापूर्वी भाऊनें बाजीरावास शपथा देऊन साह्य करण्याचें वचन दिलें आणि
आतां त्याजविरुद्ध वागणें म्हणजे वचनभंग होणार, ही गोष्ट त्यास रुचली नाहीं. मेहें-
दळ्यावरही त्यामुळे नानाची मर्जी रुष्ट झाली. तथापि उघड विरोध करण्यास तूर्त
आपणांस ताकद नाहीं असें मनांत आणून नानानें चिमाजीकरतां छत्रपतीकडून वस्त्रं
पाठवून देण्याचे काम बाबूराव आपट्यास सांगितलें, आणि मार्गे सांगितल्याप्रमाणें
आपण सातारा सोडून वाईस जाऊन राहिला. बाजीरावास हातांतून जाऊं दिल्याबद्दल
नानानें भाऊशी अत्यंत वांकडे धरलें.

नाना व भाऊ यांच्या या वितुष्टाचीं कारणें ज्यास्त स्पष्ट केली पाहिजेत. नाना
पुण्यांतून गेल्यावर मागें बाळोबा व भाऊ यांनीं एक प्रकारचें कपट नाटक चालविलें.
वाळोबा कोणतीही गोष्ट दौलतरावास जवळ घेऊन करीत असे. थेऊरच्या तळावर
भाऊ बाजीरावांचा मुक्काम असतां दौलतराव, बाळोबा व त्याचा पुतण्या धोंडीवा
आणि सदाशिव मल्हार या मंडळींनीं एप्रिलचे आरंभीं गणपतीचे देवालयांत येऊन
भाऊची गांठ गुप्तपणे घेतलीः आणि बाजीराव नादान याचे पुढे काय करावयाचें
याची वाटाघाट केली. प्रथम सर्वांनी गणपतीसमोर शपथा केल्या, कीं उभयपक्षीं
कोणी कोणास अंतर न देतां एकमतानें सर्व कारभार उरकावा. शपथक्रियेची वार्तासुद्धां
बाजीरावास किंवा मानाजी फाकडे वगैरे त्याच्या साथीदारांस कळली नाहीं. त्यानंतर
चार दोन दिवस अहोरात्र खलबतें होऊन मनसुबा ठरला की चिमाजीस यशोदा-
बाईचे मांडीवर देऊन पेशवाईवर स्थापावें, आणि कारभार परशुरामभाऊनें करावा.
बाजीरावास सिंद्यांनीं तूर्त आपल्या अटकेंत ठेवावें. इतकें झाल्यावर खर्ज्याचे तहांतील
कलमें उगवण्यासाठीं सिंदे भाऊंनी निजामावर स्वारी करावी. त्या वसुलीपैकीं पाऊण
कोट रुपये सिंद्यास द्यावे. भाऊस बाजीराव आपले ताब्यांत पाहिजे असल्यास
त्याबद्दल आणखी पंचवीस लक्ष द्यावे. अशा रीतीनें पूर्वी बाजीरावानें कबूल केलेली
एक कोट रुपयांची फेड झाली असें समजून सिंद्यानें कारभारांत भाऊचा जम बसवून
देऊन आपण हिंदुस्थानांत निघून जावें. थेऊरच्या तहावरील या योजनेची बजावणी
वर्षप्रतिपदेच्या मुहूर्तानें (८-४-१७९६) सुरू झाली. मात्र वस्त्रं आणण्याच्या
बाबतींत नाना भाऊंचें जास्तच वितुष्ट आलें. नानाच्या हातून वस्त्र आणावीं तर त्याचा
