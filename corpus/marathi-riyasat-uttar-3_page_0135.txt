समजूत पदोपदीं व्यक्त होई, तीच लोकांस दुःसह होई. तुम्ही राज्याचें कल्याण
पाहतां, तसेंच आम्हीही आपल्या परी पाहतों, असें महादजी, पटवर्धन वगैरे अनेक
सरदार समजत. महादजीनें या गोष्टी धसास लावण्याचा प्रयत्न केला, इतरांस तें
सामर्थ्य नव्हतें, एवढाच फरक. वाकी नानाच्या कारभाराबद्दल महादजी सारखीच
इतरांची भावना होती. मुख्यतः सवाईमाधवरावाचे मृत्युनंतर छत्रपतींस बाहेर आणून
राज्याची नवीन घडी बसविण्याची उत्कृष्ट संधि होती ती नानानें फुकट घालविली.
कोल्ब्रुक म्हणतो, 'राज्यकारभार चालविण्याचें शहाणपण नानास चांगलें होतें.
नसेंच छत्रपति व पेशवे या दोन पदांची संपूर्ण सत्ता त्याचे हातीं होती. परंतु लष्करी
कामांत तो सर्वथैव लंगडा असल्यामुळे त्याच्या कारभारास यश आलें नाहीं. लष्करी
कौशल्य त्याचे अंगीं असतें तर तो आपलाच स्वतंत्र राजवंश स्थापूं शकला असता.'
नानाच्या बातमीदारांचीं खालील प्रकारचीं लिहिणी वारंवार आढळतात. 'स्वामींची
कृपा माझे ठायीं आहे, त्यास विक्षेप पडावा, मी स्वामींच्या पायांपासून दूर व्हावें, ही
कवायत पुष्कळांची आहे. सर्व स्वामींच्या ध्यानांत असों द्यावें. मी बहुत सावध-
गिरीनें वर्तणूक करितों. स्वामींचें बोलणें किंवा लेख प्राणही गेल्यास इतरांचे दृष्टीस
किंवा कर्णास स्पर्श होणार नाहीं, ही खातरजमा असावी. याचें निदर्शन दिवसेंदिवस
कार्यावर समजत जाईल. हें पत्र आपण मनन करून विसर्जन करावें. वरीष बारा
झाल्यासही लेख किंवा उच्चारांत गोष्टी येणार नाहींत. आदिपश्चात् सर्व ध्यानांत धरून
कोण्या रीतीनें आज्ञा कसकशी जाहली आहे, त्याच बेतानें कार्यास प्रवर्तलों आहें.'
नाना फडणीस ज्योतिषांचे सल्याशिवाय कांहीं करीत नसे. दरबारी वकिलांप्रमाणें
त्याचे ज्योतिषी सुद्धां ठिकठिकाणीं पेरलेले होते असें दिसतें. जोधपुरचा मुरलीधर
ज्योतिषी दिल्लीस पातशहाजवळ राहून तेथील राजकारणांचीं भविष्यें पुण्यास नानास
लिहून पाठवी. ऐ. टि. १०२७ व खं. १००२९३, ३०० वगैरे मुरलीधराचे कागद
जिज्ञासूंनी अवश्य वाचावे. 'पेशव्यांचे स्प्याचें तुलादान करावें, गजदान, अश्वदान
वगैरे करावें, परदेशांत विख्यात कीर्ति होईल. दुष्ट चहाडखोर लबाडांचा नाश होईल.
आम्हांस दक्षणा न पाठविली, कन्येचा विवाह आहे. कासीद पाठविला असे, याजबराबर
हुंडी पाठवावी,' इत्यादि वाक्यें वाचून मुरलीधराच्या सल्लेची व नानाच्या मनो-
रचनेची कल्पना होईल. दुसऱ्या एका पत्रांत तो लिहितो. 'आम्ही आपले शुभचिंतक
आहों. हल्लीं शास्त्राज्ञेवरून कांहीं विचार आपणांस लिहितों तो ध्यानांत आणावा.
श्रीमंतांचा प्रताप वाढेल. अस्त उदय होय तों राज्य होईल.' महादजीनें आपली
