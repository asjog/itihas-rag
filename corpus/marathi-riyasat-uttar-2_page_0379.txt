कवाइती कंपू' या आपल्या विचारपूर्ण लेखांत केलें आहे, त्याहून जास्ती कांहीं
सांगतां येणे शक्य नाहीं. मात्र हा विषय अत्यंत महत्त्वाचा व राष्ट्रीय प्रगती-
साठीं सर्वोनीं अत्यंत अभ्यसनीय आहे.

दुसऱ्या एका मनोरंजक प्रश्नाचा विचार या ठिकाणीं उद्भवतो. 'हिंदुस्थानांत
पाश्चात्यांचे आगमन झालें नसतें तर मराठ्यांचे राज्य कायम टिकलें असतें
काय ? या प्रश्नाचा विचार करितांना सवाई माधवरावाच्या मृत्यूनंतर पुण्यांत
कशी अराजकी माजली ती मनांत आणावी. दिल्लीच्या बादशाहीची अखेरची
देना व बाजीरावाची राजवट यांजमध्ये फारसा फरक नव्हता. मुसलमानी
अंमलास लोक कंटाळले होते, तसेच ते बाजीरावाच्या अंमलास कंटाळले. उद्यां
कोण गादीवर येतो व काय उत्पात करितो, या विवंचनेत सर्व लोक भयत्रस्त
झाले होते. जीवित व मत्ता कोणासही सुरक्षित वाटत नव्हती. राज्यकारभार कर-
णारांस बंड, फितूर, खून ह्यांची धास्ती एवढी वाटू लागली कीं, त्यांस सळो कीं
पळोसें होऊन गेलें. लढाया, दंगेधोपे, लुटालूट हे तर नेहमींचेच प्रकार होऊन
बसले. अशा स्थितींत राज्यांत स्थिरता उत्पन्न होणें अशक्य झालें होतें. इंग्रजां-
सारखे तिहाईत त्या वेळीं येथे नसते, तर वायव्येकडून पुनरपि एखादा महंमद
चाल करून येता, अगर रणजितसिंगासारखा एखादा पराक्रमी पुरुष तात्पुरता
बंदोबस्त करता; पण त्याच्या पश्चात् पुन्हा पहिली स्थिति उद्भवली असती.'

पाश्चात्यांकडे दाद किंवा आश्रय मागण्याची सोय नसती तर या अंदाधुंदींतूनच
हळू हळू स्थिरता उत्पन्न होऊन चार शहाण्यांनीं एकत्र जमून, किंवा सातारकर
छत्रपतीस बाहेर आणन मराठशाहीची विसकटलेली घडी पुनः बसविली
असती असें म्हणण्यास काय प्रत्यवाय आहे ? महाराष्ट्रांत शहाणी माणसें विपुल
होतीं. अशांचाच उपयोग शिवाजी, बाळाजी विश्वनाथ, किंवा माधवराव पेशवा
यांनीं करून दाखविलाच कीं नाहीं? चहुंकडून संकटें आलीं असतां राष्ट्रास
निभावून नेणारा मार्गदर्शी पुरुष केव्हां निर्माण होतो, केव्हां होत नाहीं. आणि
असा पुरुष नसेल तेव्हांच त्या संधीचा उपयोग शत्रु करून घेतात. शिवाजी ज्या
विपन्न परिस्थितींत निर्माण झाला, त्यापेक्षां एकोणिसाव्या शतकाचा आरंभ जास्त
विपन्न खचित नव्हता.
