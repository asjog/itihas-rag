कलुषित झाल्यामुळे सोंडूरवर फौज पाठविणें त्यास इष्ट वाटलें नाहीं. तथापि बाजीरावानें
अतिशय टोंचणी लावल्यामुळे क. मन्रो कर्नाटकांत होता त्यास एल्फिन्स्टननें सोडूरवर
जाण्याची सूचना केली. त्याप्रमाणें सन १८१७ च्या ऑक्टोबरांत इंग्रजी फौजेनें
खंडेरावापासून सोडूर जिंकून यशवंतरावाचे हृषालीं केलें. पुढे यशवंतरावानें फौजा
फितविण्यासाठीं पन्नास हजार रुपये बाजीरावापासून घेतले, सर्व प्रकार गुप्त ठेवण्या-
बद्दल वाटेल तशा शपथा घेतल्या, आणि अंतस्थ रतिीनें सर्व प्रकार तो एल्फिन्स्टन
यास कळवीत गेला. त्यामुळे बाजीरावाची सर्व खटपट एल्फिन्स्टनला आगाऊच कळून
तो सावध राहिला. (घोरडपडे वंशावळ मागें पृ. २६९ पहा.)
एल्फिन्स्टनचा दुसरा मोठा सल्लागार बाळाजीपंत नातू होय. हा वाई जवळ
पांचवडचा राहणारा पूर्वी खंडेराव रास्ते याज पाशीं कारकून असून रास्त्यानें त्यास
मरतांना आपला सर्व मुखत्यार नेमिलें, आणि क. क्लोजच्या मार्फत रास्त्यांची थोडी
बहुत व्यवस्था लावून दिली. त्या संबंधानें तो रेसिडेंटाच्या भेटीस जाऊं लागला.
स. १८०९ साली क्लोजनें त्यास नोकरीत ठेवून आपल्याबरोबर माळव्यांत नेलें. तेथून
परत आल्यावर एल्फिन्स्टनची त्याची गांठ पडतांच दोघांचें उत्कृष्ट मेतकूट जमलें.
वाईचा राहणार गोविंद महादेव साने ता. २२०४०१८४१ रोजीं लिहितो. 'माझे
चुलत्याजवळ बाळाजीपंत नातू नोकर होता. त्यास माझे चुलते कामासाठीं खंडेराव
रास्त्यांकडे पाठवीत. आमचे घरीं दोन वर्षे नोकरी केल्यावर त्यास रास्त्यांनी आपणाकडे
मागून घेतलें, तेव्हां त्याचे जागीं आमचे चुलत्यानें नागो देवराव याची नेमणूक केली.
या नागो देवरावाचा व नातूचा पुढें स्नेह जमला. नागो देवरावाचा आप्त नीळकंठ
शास्त्री थत्ते याचे मुलास नातूनें आपली मुलगी दिली. लग्न थाटाचे झालें.' रेसिडेंटाकडे
चांगला जम बसतांच बाजीरावाच्या कृत्यांची इत्थंभूत माहिती काढून ती हा नातू
एल्फिन्स्टन यास कळवीत असे. त्याच कामगिरीबद्दल एल्फिन्स्टनने गव्हर्नर
होण्यापूर्वीच नातूस इनाम वतन करून दिलें. बाजीरावाच्या कारकीर्दीचा व विशेषतः
शेवटच्या खटपटींचा तपशीलवार विस्तृत वृत्तान्त मुद्दाम ग्रँट डफचे विनंतीवरून
बाळाजीपंतानें त्यास लिहून दिला, त्याचा इंग्रजी तर्जुमा रिचर्ड मॉरिसनें करून डफ
यास दिला. मूळ मराठी लेख नातूनें परत घेतला. +
२ बाजीरावाचा प्रक्षोभ (ऑक्टोबर १८१७). - ता. १३०६०१८१७ च्या
तहानें पेशव्याचा बराच मुलूख इंग्रजांचे ताब्यांत गेला; त्याच्या सैन्याची

