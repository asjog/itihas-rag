आटोपल्यावर हे, फ्रेंचांशी लढण्याचे नवीन काम, क्लाइव्हनें मोठ्या संतोषानें
पत्करिलें असतें; परंतु इंग्रजांच्या हातून निजामाची कुमक या वेळीं शाकी
नाहीं. अर्थात् बुसीचे पारिपत्य आपल्या हातून होत नाहीं, असें पाहून
सलाबतजंगानें त्याची समजूत काढून त्यास पुनः आपल्या नोकरींत घेतलें.
( १३ नोव्हेंबर स. १७५६ ले. ४८४ ). मुज्फरखानास आपल्या स्वाधीन
करावे अशी बुसीची मागणी होती; परंतु ती निजामानें मान्य केली नाहीं.
मात्र बुसीच्या आग्रहास्तव त्यास निजामानें नोकरींतून काढून दिले. तेव्हां
तो पुण्यास खटपट करून पुनः पेशव्याचे नोकरीस राहिला. या हराम-
खोरास नोकरींत ठेवू नये, असा सदाशिवराव भाऊचा आग्रह होता. या
एकंदर भानगडींत बुसीचे वर्ष सहा महिने सर्वत्वी फुकट गेले, हे त्याचे
मोठे नुकसान झाले.
नबाबांनी, पारपत्य नीट न होई यासाठीं फिरंग्याशी खलुख केला.
याजमुळे हैदरजंग (बुीचा इस्तक अब्दुलरहमानखान) चढीं लागून
मुज्फरखानास घालवून दिल्हे. (बुसीस घालविण्याच्या कार्मी मुज्फरखानाची
खटपट असावी). पुढें शहानवाजखानास जरब देऊन, दूर करून आपणच
दिवाण व्हावें, ऐसा डौल दिसतो; परंतु असल्या प्रसंगी प्रामाणिक वजनदार
शहानवाजच आहे. सांप्रत सय्यद कष्करखानास नवी जहागीर दिल्ही.
समाधान केले. त्यास त्यांचे मतें शहानवाजखान असावे, किंवा हैदरजंग
फिरंगीच सर्व व्हावे. (म्हणजे दोहें।तून एका पक्षानें निजामाचा सर्व
कारभार करावा.) आमचे मत तो शहानवाजखान बरे. हैदरजंगांनीं
फिरंगी यांची पूर्ववत् चाकरी करून असावे. मागे सय्यद लष्करखानास
दबावून काढले, आतां शहानवाजखानास काढिले म्हणजे मोगल मंडळीचा
बऋच उडून गेला. दुसरें, हैदरजंग फिसादी मनुष्य आहे. एतद्विषयीं
सय्यद कष्करखानाचा भाव काढून आम्हांस कळवावें.' असे पेशवा
दीक्षितास किहितो.