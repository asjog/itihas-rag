उपयोगी पडतील. हे सरदार अमृतरावाचें नांव पुढे करून आपली पुंडाई चालवीत.
मग त्यांस खरोखर अमृतरावाचें प्रोत्साहन किती होतें किंवा तेच होऊन कांहीं
बनावट सबब पुढे करीत होते हैं समजणें कठिण आहे. बाजीराव नालायक आहे,
त्याचा पाडाव करून आपण पेशवाई सांभाळणार, अशा आशयाच्या सनदा अमृत-
रावानें आपणांस दिल्या आहेत, असा पुकारा विठोजी होळकर व वरील सरदार
यांनीं सर्वत्र चालू केला. रयतेचे बोभाटे बाजीराव व काशीराव होळकर यांजकडे
गेले, तेव्हां त्यांस त्यांनी मनाई हुकुम पाठविले. पण या कागदी हुकमांस विचारतो
कोण ? यांनीं देवांचे दागिने सुद्धां लुटून घेतले, आणि रयतेस इतका उपद्रव दिला
की त्याचीं वर्गनें वाचून अंगावर कांटे उभे राहतात. विठोजी होळकर तर किल्लेकोट
किंवा ठाणी घेई त्यांजवर तो अमृतरावाचें निशाण लावी. स. १७९९ त ही दंगल
सुरू झाली ती पुढील साली विशेषच वाढली. नोव्हेंबर १८०० चें वर्तमान. 'होळकर
व यशवन्तराव रामकृष्ण मिळून वीस हजार फौज करकंबच्या शिंवेस आली, तेव्हां
तेथील मालक पटवर्धन यांनी तेवीस हजार रुपये खंडणी करार केली. फौज अमृत-
राव यांची आहे म्हणतात. पुढें बाळकृष्ण गंगाधराकडील सामान सोलापुरावर चालून
आलें. पानशांचे फौजेचा पाडाव करून पेठ लुटली, वेशी मोडल्या, आतां
परिणाम काय ? बाजीरावाचे सरदार बाळाजीपंत पटवर्धन पाडाव गेले.
पानशानें मोठी नादानी केली. तोफा सोडून पळाले. जिवाजी यशवन्तानें
गंगथडीस मोठा प्रळय उडविला.' मोत्याजी काळू गावडे पैठणाकडे जाऊन
मुलखास उपद्रव देऊं लागला, त्याचे बोभाटे ब्राह्मणांकडून व विशेषतः कायगांवकर
दीक्षितांकडून बाजीराव, सिंदे होळकर वगैरेंकडे सारखे चालू झाले. त्यावरून यांनीं
त्यांस मनाई हुकूम पाठविले. त्यानंतर जिवाजी यशवंत बावनपागे, फत्तेसिंग माने,
शहामीरखां वगैरे यशवंतरावाच्या सरदारांनीं व त्यांच्या पेंढाऱ्यांनीं तापीपासून
कृष्णेपर्यंतच्या प्रदेशांत कहर उसळून दिला. बाजीरावाचें जिणेंच सर्व शून्यवत् बनलें.
अशी ही दंगल अमृतरावाचे नांवावर चाललेली पाहून बाजीरावास आपल्या
भावाचा अत्यंत संताप आला. त्यास वाटलें आपली पेशवाई आतां जाते. विठोजीवरही
तो तसाच चिडून गेला. त्रिंबक महीपत ऊर्फ नाना पुरंदरे, बापू गोखले, गणपतराव
पानसे वैगैरे सरदारांस बाजीरावानें बंदोबस्तास पाठविलें व जिवाजी यशवंताचें पारिपत्य
केल्याखेरीज तोंड दाखवू नये अशी आज्ञा केली. 'विठोजी होळकर व बाळकृष्ण
गंगाधर यांनीं महालोमहालीं खंडण्या घेऊन मनस्वी उपद्रव केला आहे, त्यास
