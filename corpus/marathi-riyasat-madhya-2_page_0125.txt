इतके प्रकार निखालसतेनें विनंति केली असतां महाराज ध्यानांत न आणीत तर ईश्वरें या दौलतीवर इतराजी केली अशी जाणावी, मग बाहेरील ही इज्जतीचा दरकार सोडून बसूं, सर्व मजकूर, वरख्या प्रमाणें विनंति करून उत्तर घेऊन येणें.'

या महत्त्वाच्या कागदानें शाहू व बाळाजी यांजमधील तेढीवर व तत्का-लीन कारस्थानांवर चांगलाच प्रकाश पडतो. सदाशिवराव भाऊ कर्ना-टकांतु गेल्याचा यांत उलेख आहे. डिसेंबर स. १७४६ पासून मे १७४७ पावेतों सदाशिवराव कर्नाटकांत होता, अर्थात् है पत्र व बाळाजीवरील इतराजी सन १७४७ च्या पहिल्या दोन तीन महिन्यांतली आहे, हे निर्वि-वाद सिद्ध दोतें, तसेंच पेशव्याकडून शाहूनें प्रधानपद कांहीं दिवस काढिलें, ही केवळ आख्यायिका नसून, तो प्रकार खरोखरीचा होता; आणि बाळाजीस कारभारांतून समूळ काढून टाकण्याचा हा त्याच्या प्रतिस्पर्ध्याचा शेवटचा प्रयत्न होता, याविषयींही संशय राहत नाहीं. राण्यांची भांडणें, बाबूजी नायकास पेशकश्यार्ने दिलेला शह, व शाहूचे कर्ज एकदम वारण्याची पेश-व्याची असमर्थता, या तीन मुख्य कारणांनी शाहूचे मन बाळाजीवर रुष्ट झाले. त्यांत प्रतिस्पर्ध्यानी भर घातली; आणि निदान कांहीं दिवस बाळाजीस बाजून ठेवून दुसऱ्या कोणाकडून कारभारांत जास्त सुधारणा होते की काय, हा प्रयोग शाहूनें एक वार करून पाहिला. खुंटी हालवून जास्त घष्ट केल्याप्रमाणेंच या प्रयोगाचा परिणाम झाला. मात्र बाळाजीचे कांहीं महिने मोठ्या विवंचनेत फुकट गेले. शाहूची व त्याची भेट होत नव्हती; आणि दुसरी कांहीं व्यवस्थाही अमलांत येईना, अशा संदिग्धाव-स्थेत व फिकिरींत नानासा० चे कांहीं दिवस गेले. 'दरबारचा मजकूर तर हा कालपर्यंत आमचा उलगडा झाला नाहीं. मोठा बखेडा थोरले महालचा आहे. तो गुंता कळेल त्या रीतीनें उरकाव्य या प्रयत्नांत आहों. प्रसंग अनिवार फार, यास्तव गुंता आहे,' असें पेशषा रामचंद्रबाबास लिहितो. [ पारसनीस संग्रह]. मुख्य बाबत चाडूच्या कर्जाची होती.