रानुसार त्रिवर्गाची एकवाक्यता होऊन भोसल्यांनीं बंगाल कटक प्रान्तीं फौजा पाठ-
वून जलचरांस निकड बसवावी. (जून १८०३ ).
मारवाडांतील व इतर ठिकाणच्या खंडण्या संबंधाने कित्येक किरकोळ कलमें
वरील कागदांत आहेत, तीं येथें दिलीं नाहींत.
इतकें झाल्यावर यशवंतरावानें भोसल्याचे वकिलास नागपुरास पाठविलें. नंतर
सिंद्याचा वकील यादवराव भास्करही नागपुरास गेला. तेथें चैत्रांत बोलणीं झालीं.
श्रीधर लक्ष्मण यानें रघूजीस कळविले, तुम्हीं ताबडतोब पुण्यास जाऊन जुटींत सामील
व्हावें. त्याचे विरुद्ध कृष्णराव चिटणिसाचा सल्ला असा पडला, की इंग्रजांशीं
असें एकदम विरुध्द वागूं नयेः आणि फौज घेऊन नागपुराहून आतांच हलू नये.
रघुजीनें श्रीधर लक्ष्मणाची सूचना मान्य करून नागपुराहून प्रयाण केलें, आणि
बोदवड येथे सिंद्याची भेट घेऊन पहिलें बोलणें होळकराची समजूत काढण्याचें
केलें. तद्नुसार समेट ठरून तशीं पर्ने रघूजीनें यशवंतरावास पाठविलीं. नंतर
ता. २-७-१८०३ रोजी यशवंतरावानें भोसल्यांचे वकील श्रीधर लक्ष्मण व
कृष्णराव चिटणिस यांस नंदुरबारचे मुकामाहून लिहिलें, की 'तुम्हांकडील पत्रांची उत्तरें
यशवंतराव रामचंद्र व व्यंकटराव कृष्ण यांजबरोबर केलीं आहेत, ते सविस्तर बोलतील.
आपण केलेले श्रम वायां जाणार नाहींत ही खात्री आहे.' याच अर्थाचें पत्र ता ९
जुलईचे त्यानें रघूजी भोसल्यास लिहिलें, त्यांत तो म्हणतो, 'इंग्रज प्रकरणीं मजकूर
यशवंतराव रामचंद्र व व्यंकटराव कृष्ण बोलतील त्याप्रमाणें घडावें म्हणून लिहिलें,
ऐशीयास येविशींचीं उत्तरें उभयतांशी बोलण्यांत आलीं आहेत, ते आपल्याशीं बोल-
तील.' हें पत्र पाठविलें त्याच दिवशीं खंडेराव होळकरास भोसल्यानें दौलतरावाकडून
वस्त्रं देववून यशवंतरावाकडे रवाना केलें. ता. १०८-१८०३ च्या पत्रांत यशवंतराव
रघूजीस लिहितो. "आपलें ता. २७-७ चें पत्र पोंचलें. यशवंतराव रामचंद्र व व्यंकट-
राव कृष्ण आले त्यांनीं बोलण्याचे भाव सांगितले' व कलमबंदीच्या यादी दाखविल्या,.
त्या अन्वयें दौलतराव सिंदे व त्यांचे कारभारी यांची मखलाशी यादीवर करार लिहून
देऊन उभयतांची रवानगी केली, ते सविस्तर बोलतील; मनन करून इंग्रजांकडील
जाबसालाची निकड आहे सबब ज्या मसलतीचा उपयोग घडे तें करावें, जितकी
जलदी घडेल तितका उपयोग आहे, म्हणून लिहिलें, ऐशीयास आपण उभयतांनीं
बोलण्याचे भाव समजून कलमबंदीच्या यादीवर मखलासी करून पाठविली,
त्यांतील अर्थ पाहतां, जागजागां दिकती व बादज (मागाहून) मसलत होण्याचे अर्थ.

