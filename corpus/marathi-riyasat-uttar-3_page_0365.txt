सरकाचे अधिकारी या दोघांचीही वेल्स्लीच्या कारभाराविरुद्ध हाकाटी चालू झाली.
अगोदरच त्याच्या धोरणास मोठासा पाठिंबा कोणाचाही नव्हता. तशांत मॉन्सन्च्या
पळाची बातमी इंग्लंडांत पोंचून लोकांचा रोष दुणावला. त्यांतच हिंदी संस्थानिकांच्या
शेकडों तक्रारी बाहेर जाऊन त्याजबद्दल मोठा गवगवा झाला. मुख्य प्रधान पिट्ट
नेपोलियनला कसा आवरून धरावा या विवंचनेत होता. त्याजवर हिंदी राजकारण
आवरण्याची आणखी एक जबाबदारी वेल्स्लीच्या कारभारामुळे येऊन पडली. कॉर्न-
वॉलिसवर पिट्ठत्वा मोठा इतबार होता. हिंदुस्थानचे रोगास कांहीं औषध असेल तर तें
कॉर्नवॉलिस, अशी त्याची ठाम समजूत होती. म्हणून कॉर्नवॉलिसला पुनः गळ
घालून ग० ज० चे जागीं पिट्टनें त्याची नेमणूक करून इकडे पाठविलें. पार्लमेंटपुढे
कज्जा भरून वेल्स्लीच्या कारभाराची चौकशी व्हावी अशा सूचना पिढकडे आल्या
होत्या. परंतु झाल्या गेल्या गोष्टींचा काथ्याकूट करण्यापेक्षां पुढील सुधारणेकडे
लक्ष देण्याचा व्यावहारिक कल इंग्रजांचा असल्यामुळे त्यासंबंधीं विशेष भर कोणी
दिला नाहीं. लॉर्ड कॉर्नवॉलिसनेंही ६७ वर्षाच्या वयाची व प्रकृतीची क्षिति न
बाळागतां राष्ट्रसेवेच्या भावनेनें हे भलतंच ओझें अंगावर घेतलें.
येथे दाखल होतांच त्यानें पूर्वीचें चढाऊ धोरण सोडून असलेल्या स्थितींतच युद्ध
आवरिलें, म्हणून इंग्रजांविरुद्ध हिंदी सत्ताधीशांची मोठी जूट बनत होती ती आपो-
आप थांबली. वेल्स्लीचें पूर्वीचें धोरण चालू राहतें तर बिकट प्रसंग ओढवून
रक्तपातही मोठा झाल्याशिवाय राहिला नसता. देशांत आतां इंग्रजांची सत्ता चालू
राहणार या संबंधानें अलीकडच्या पांच चार वर्षात कोणाही विचारवंतास संशय
राहिला नव्हता. मग ती सत्ता जरा मंद गतीनें झाली तर बिघडलें कोठें ? एवढाच
फरक या दोघांच्या पद्धतींत होता. कारभार हातीं घेतांच कॉर्नवॉलिसनें वरिष्ठांस
लिहून कळविलें कीं, 'हल्लीं होळकराशीं युद्ध सुरू असून सिंदे त्यास सामील
होण्याच्या रंगांत आहे. अशा स्थितींत हरएक बाबतीचा ताबडतोब निकाल
करण्यासाठीं मी युद्धभूमीच्या नजीक उत्तरेंत जात आहें. कारण पावसाळा संपतांच
युद्धास रंग चढणार त्यापूर्वी मानहानि केल्याशिवाय तें मिटवावें असा माझा प्रयत्न
आहे; आणि त्या धोरणानें मी सर्व गोष्टींची निस्त्रानिरव करीत आहें. खर्च कमी
करून पैदास वाढविण्याकरतां मीं प्रथम हिशेबाची तपासणी चालविली आहे.
इंग्रजांविरुद्ध लढणाऱ्या फौजांत जे अम्मलदार असतील ते आपले हाताखालील मंड-
ळीसह नोकरी सोडून इंग्रजांचे पक्षास मिळतील तर त्यांस त्यांचा तनखा पूर्वीप्रमाणें