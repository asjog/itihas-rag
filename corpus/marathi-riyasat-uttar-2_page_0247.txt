राजपुतांचा तेवढा आधार तुटला. राहतां राहिले जोधपुरकर बिजेसिंग व इस्माईल-
खान. दोघेही महा चिकट व भयंकर कारस्थानी. खंडणीचे तह व करार लिहून
दिले, अजमीरची सोडचिठ्ठी लिहून दिली, तरी अंतःकरणांतील पीळ गेला नाहीं.
गोपाळराव रघुनाथ फौज घेऊन जोधपुरच्या कामगिरीवर होता. स्वतः महादजी
सांबर, अजमीरकडे तीन चार महिने स. १७९० च्या आरंभीं सड्या फौजेनिशीं
फिरून आला. अजमीर किल्ल्याची सोडचिठ्ठी बिजेसिंगानें महादजीस दिली, मात्र
किल्ला हवालीं करणें बाकी राहिला. हुताशनीस किल्ला स्वाधीन होणार होता, तो
आला नाहीं. मे महिन्यांत त्रिवर्ग सरदार छावणीकरितां मथुरेस आले. परंतु मार-
वाडकरांनीं करार पाळला नाहीं. नजफकुलीखान व अंबूजी इंगळे त्यांचे शहावर
होते. इस्माईल बेगानें एक शहाजादा अहमनबख्त यास आपले बाजूस घेऊन मार-
वाडचांकडे महादजीविरुद्ध भेद चालविला. बादशहाने पाटीलबावांस पत्र पाठविलें
कीं, ' शहाजादा अहसनबख्त इस्माईल बेगाजवळ पावला. राजे बिजेसिंग व जय-
पुरकर प्रतापसिंग यांचा विचार झाला आहे कीं, अहसनबख्तास सलतनत देऊन दिल्ली-
वर जावें. त्यांस ही गोष्ट आम्हांस पसंत नाहीं. अकबरशहास पातशहा केल्यास उत्तम
आहे.' (मे १७९०). शहाआलम अंध झाल्याने लौकिकात नालायक ठरला, यास्तव
दुसरा पातशहा करण्याची वाटाघाट त्या वेळीं सर्वत्र चालू होती. इस्माईलखानाच्या
ताब्यांत गोकुळगड होता, तो घेण्यास नजफकुलीनें पाटीलबावांचे मदतीनें मोर्चे
लाविले. पूर्वी तेथें इस्माईल बेगानें अहसनबख्तास दिल्लीहून आणून ठेविलें होतें.
तेथून त्यास फौज पाठवून नार्नोलास आणिलें; सर्वांनी नजर करून सन्मान केला;
आणि रजपूत राजास पत्रे पाठविलीं कीं, 'तुमच्या सांगण्यावरून शहाजाद्यास आणिलें
आहे, त्यास छत्राची व खर्चाची तजवीज करून पाठवावी.' इकडे याच वेळीं
इस्माईलचे पलटणांत फितूर झाला. अंबूजी मार्फत त्याच्या लोकांनीं बोलणें लाविलें
कीं, दोन लाख रुपये दिल्यास आम्ही सर्व उठोन येतो. जोधपुरवाल्यांस ही
गोष्ट समजल्यावर त्यांनी पैसा भरून पलटणाची समजूत केली. यावर इस्माईल
व बिजेसिंग यांनीं महादजीशीं लढण्याचा सिद्धान्त केला. ही मोहीम जयपुरचे
उत्तरेस नार्नोल व पाटणचे दरम्यान झाली. जयपुरचे उत्तरेस पाटण सुमारें
८० मैल, पाटणचे उत्तरेस नार्नोल ३० मैल, व त्याच्या उत्तरेस कानोड २० मैल
अशीं हीं स्थळें जयपुरच्या सेखावत परगण्यांत आहेत. (ता. १३-५-१७९० रोजी
इस्माईल बेग नार्नोलाहून वीस कोस दक्षिणेस पाटणास गेला. तेथें चोहोंकडून पहाड