आपल्या मदतीस धावून येतील. पण तसा प्रकार घडून आला नाहीं, यावरून नाना-फडणीस वगैरे मराठी मुत्सयांस इंग्रजांच्या निस्पृहतेची खात्री पटून त्यांजवरच आपला भार टाकण्याची बुद्धि झाली. परंतु खडर्थावर अलिप्त राहण्यांत गव्हर्नर जनरल सर जॉन शोअर यानें केवढा कावा केला, हे कोणाच्या लक्षांत आलें नाहीं. वस्तुतः त्यानें एका दगडानें तीन पक्षी मारिले.

(१) निजामाला आपल्या नवीन लष्कराचा मोठा गर्व वाटत होता, आणि 'तुमच्या मदतीशिवाय माझें चालू शकेल,' असें इंग्रजांस तो वारंवार भासवी. हा त्याचा गर्व शोअरनें उतरवून त्यास इतकें असहाय करून सोडिलें कीं, पुढे वेल्स्लीनें महिना दोन महिन्यांच्या कागदी राजकारणानें त्यास कबजांत आणिलें.

(२) इकडे मराठ्यांस त्यानें इंग्रजांचा न्यायीपणा एवढा दाखवून दिला कीं, पेशव्या सुद्धां सर्व प्रवल मराठे सरदार, स्वसंरक्षणार्थ स्वतःच्या सामर्थ्यावर अवलंबून न राहता, इंग्रजांच्या न्यायीपणावर विसंबून राहूं लागले. उलट पक्षीं शोअरनें इंग्रज फौज निजामाच्या मदतीस पाठविली असती तर त्याच वेळीं डी वॉयनसारख्या संग्रामपटूशीं त्यास झगडावे लागल्यानें, इंग्रजांचाच पाडाव होण्याचा संभव होता. तो खरा झाला असता तर, अगोदरच युरोपांत बलिष्ठ होत जाणान्या फ्रेंच सत्तेचा पाया हिंदुस्थानांत कायम होऊन इंग्रजांचा उठाव झाला असता. अशा स्थितींत डी बॉयनशीं सामना करण्याचें शोअरनें मोठ्या खुबीनें टाळिलें.

(३) निजाम व मराठे परभारें एकमेकांशी लढून निर्बल होतात हेंच आपल्या फायद्याचे आहे असें शोअरने ठरविलें. त्यांतून कोणीही विजयी झाला नरी पुढे आपलें बस्तान सावरून घेणें अवघड नाहीं, अशी दूरदृष्टि त्यानें व्यक्त केली. मराठ्यांशीं उघड सामना केल्यानें समान संकटास्तव त्यांचा एकजीव होऊन ते आपणास भारी होतील, परंतु त्यांस जय मिळाल्यावर ते आपसांतील कलहानें एकमेकांशी झगडून नाश पावतील, ही त्याची समजूत खरी ठरली. पुढें अल्पावधीत सिंदे-होळकरांचा कज्जा पुण्यांत लागून ते दोघे हीनबल होतांच वेल्स्लीनें त्यांजवर कशी झडप घातली, हें इतिहास सांगतच आहे. शोअरच्या राजनीतीचें हें हृद्गत अभ्यासंनी नीट लक्ष्यांत आणावें.

खडर्थ्यांच्या प्रकरणाचे तपशीलवार वर्णन करून उपलब्ध कागदांचा पूर्ण परामर्ष घेण्याचें येथे प्रयोजन नाहीं. पुणे व हैदराबाद येथील दरबारांमध्यें चाललेली
