जाहला. परंतु थोडक्याच मजकुरावर आज एक वर्ष दुराग्रह वाढवून या थरास आणिलें. आतां तरी विचार करून, समयसूचकता कराळ तर सर्व कुशळ होईल. नाहींतर ईश्वरप्रमाण. आशीर्वाद. ” आंतील उल्लेखावरून हें पत्र सः १७५१ जानेवारीच्या आरंभींच लिहिलेले आहे. [ खं. ६ ले. २४३ ].

रामराजास अटकेत ठेवल्यावर पेशव्यांनीं काय काय प्रयत्न चालविले तें डिसेंबर १७५० च्या खालील पत्रावरून दिसून येतें. हें पत्र ( का. खं ५. या. १८४ ) सदाशिवरावानें त्रिंबकनाना पुरंदरे यास साताऱ्यास लिहिलें.

‘ दाभाड्याकडील कारभार निर्गमांत न ये. मनसुब्यास तोड पडेना. तुम्हीं सर्वप्रकारें राजश्री स्वामीचें लक्ष आपलेवरीं कायम राही ते गोष्ट करणें. त्यांत अंतर पडूं न देणें. वर्तमान लिहिणें तें पुण्याकडे लिहित जाणें. आम्ही पंढरपुरापलीकडे आलों. पांचसहा दिवशीं तीर्थरूपांजवळ पोंचतों. सातारियाचें बंड मोडलें पाहिजे. मूळ दाभाडे. तेथे कांहींच होईना, करीनात, मनासही न ये, संशयच वाढतात. यास्तव जाऊन नीट करून होईल ते लेहून पाठवू. कान्होजीबावाजवळ मातुःश्रीचे भाव निघाले व राजश्रीचा निरोप वगैरे सर्व लिहिलें तें कळलें. तुम्ही बोललां ऐशास हा डौल कामाचाच नाहीं. मातुश्रींस नीट सांगून राजश्री सोडावे लागतील. त्याचें पुण्याहून लिहून पाठवू त्याप्रमाणें करणे. मुख्य राजश्रीचा लगाम पुरता राहे तें करणें.’ हें काम तुमचे हातीं आहे. हजारो भौते नें खर्च वेंच करून, वरतीं आपलीं मायेचीं माणसें पाठवून लगाम राखणें. वरचेवर सर्वी मुत्सद्दियांचे भाव लिहिणें. मजबद्दल संदेह तुम्हांस वाटतो. ईश्वरी जुलूम आहे, असें न करणें.’

थोड्याच वेळांत गायकवाड साताऱ्यावर येऊन त्याचा पराभव झाला. तरी रामराजाची सुटका नाहींच झाली. गायकवाडाचा बंदोबस्त केल्यावर, ‘मातुःश्रींनीं व राजश्रींनीं खाली यावें, ये विशींचा प्रेत्न बहुता प्रकारें केला. त्यांनीं जे जे मुद्दे घातले तेही मान्य केले असतां, त्यांजकडून मानाजीचा