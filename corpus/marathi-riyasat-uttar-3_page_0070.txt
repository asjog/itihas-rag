खात्री झाली. नानास तर याबद्दल अत्यंत वैषम्य वाटलें, आणि म्हणूनच पुढें दसऱ्याचे वगैरे स्वारीस त्यानें बाजीरावाकडे जाणेच सोडलें.

सिंद्याच्या मध्यस्थीवरून पेशव्यानें काशीरावास सरदारी दिली, तेव्हां नानानें सिंद्या-विरुद्ध मल्हाररावाचा पुरस्कार केला. नानाच्‍या आधारावर आपणास मागें पुढें सरदारी मिळेल या भावनेनें मल्हारराव काशीरावाशी फडकून स्वतंत्र राहूं लागला. तेव्हां त्यास पकडून कबजांत आणण्याची सर्व कारवाई सर्जेरावानें केली. पुढें नानास असाच कारभारावर राहूं दिला तर शेणवी मंडळ, सिंदे बाया, अमृतराव, पटवर्धन व बाहेरचे निजाम व इंग्रज हे सर्व एक होण्याचा संभव दिसतांच नानाचा वेळींच बंदोबस्त कर-ण्याचा घाट सर्जेरावानें रचिला, त्याचीं कारणें नीट समजून घेण्यासारखीं आहेत.

होळकरांचे सारखाच अतिप्रसंग कुलाबेकर आंगऱ्यांवर येण्याचा प्रसंग आला होता, पण सुदैवानें त्यांत रक्तपात झाला नाहीं. कुलाब्यास रघूजीचा मुलगा मानाजी व त्याचा चुलता बाबूराव यांचा तंटा लागून त्यांत बाबूराव हा दौलतराव सिंद्याचा मातुल असल्यामुळे त्याचे साह्यार्थ सिंद्यांचीं पलटणें मानाजीवर चालून गेलीं. ता. ५-१-१७९७ रोजीं बाजीरावानें कोंकणच्या मामलेदारांस हुकूम पाठविले कीं, बाबूरावास दारू-गोळ्याचा पुरवठा करून मानाजीची जप्ती करावी. यास इंग्रजांनीं हरकत केली तेव्हां ता. १९-५-१७९७ रोजीं पेशव्यानें बाबूरावाचें साह्य करण्याविषयीं त्यांसही पत्रें लिहिलीं. सिंद्याच्या फौजेनें कुलाबा हस्तगत केला आणि मानाजीस पकडून बाबूरावाचे हवालीं केलें. बाबूरावानें त्यास कैदेंत ठेविलें. पुढें दसऱ्याचे मुहूर्तावर (ता. २०-९-१७९७) बाजीरावानें सरखेलीचीं वस्त्रें बाबूरावास दिलीं. सिंद्याच्या लष्करी रेटानें हा प्रकार उरकला; पण त्यामुळे सर्व सरदार चिंताक्रांत झाले, कीं सिंदे आतां लष्करी जोरावर पाहिजे ती अरेरावी बाजीरावाकडून करविणार. बाबूराव आंगरे पुढें दौलतरावाजवळ सरदारी करून असे. बायांचे युद्धांत व समेटांत तोच प्रमुख होता. इंग्रजांचें युद्ध झाल्यावर कांहीं काळ त्यानें दौलतरावाचा कारभार केला: आणि हिंदुस्थानांतून दक्षिणेत परत येत असतां ता. १-९-१८१३ रोजीं जांबगांव येथें मरण पावला. त्याचाच वंश हल्लीं ग्वालेरीस आहे. ( ग्वालेर जागीरदारान ).

६ नानाची कैद ( ३१-१२-१७९७ ).—नानाचे हातीं कारभार आला तरी तो सहसा बाजीरावाकडे जात नसे, घरीं बसूनच कामें करी. वाड्यांत बाजीरावा-जवळ तेरीज घालण्याचें म्हणजे हुकमाप्रमाणें जमाखर्च करण्याचें काम त्रिंबकराव