लागली. पुढें इकडे तिकडे भटकून नंतर मीरकासीमचा सेनापति गुर्गीखान याच्या
हाताखालीं त्यानें नोकरी धरली. त्याची मुद्रा गंभीर व खिन्न असल्यामुळें, त्यास
त्याचे फ्रेंच सोबती सोंबर ( Sombre=गंभीर ) म्हणत. तेंच त्याचे नांव पुढें
प्रसिद्ध होऊन, त्याचा देशी अपभ्रंश समरू झाला. तो हिंदी पेहराव करून इक-
डच्या लोकांसारखाच वागे व मुसलमानी भाषा बोले. मीरकासीमची त्याजवर
मर्जी बसली; आणि स. १७६३ त पाटणा येथें ७१ बंडखोर इंग्रज मीरकासीमच्या
हस्तगत झाले, त्यांची कत्तल त्यानें ह्या समरूकडून ता. ५ ऑक्टोबर १७६३
रोजीं करविली. पुढें मीरकासीमचा पाडाव झाल्यावर समरू पुनः आपल्या हाता-
खालील फौजेसह भटकूं लागला. स. १७६५ च्या एप्रिलांत त्यानें भरतपुरच्या
जवाहीरसिंग जाठाजवळ नोकरी पत्करिली. स. १७७२ त जवाहीरसिंग मरण
पावला, तेव्हां बादशहाचा वजीर मीर्झा नजफखान यानें जाठांवर स्वारी केली
असतां, समरूनें जाठांची बाजू बरीच सांवरून धरली. तें त्याचें कसब पाहून नजफ-
खानानें समरूस दरमहा तीस हजार रुपये कबूल करून कंपूसह आपल्या नोकरींत
घेतलें. ता. २१ मे १७७४ रोजीं बादशहानें त्याची भेट घेऊन मोठा सन्मान
केला. पाटणा येथें इंग्रजांची कत्तल केल्यापासून त्यांचा समरूवर विशेष राग
होता. म्हणून बादशहाची नोकरी पत्करतांना त्यानें अशी स्पष्ट अट त्यास घातली
कीं, ‘ इंग्रज किंवा त्यांच्या तंत्रानें चालणारा वजीर यांची मदत तुम्ही कधीं
घेणार नसाल तरच मी तुमच्या नोकरींत राहीन. ’ बादशहानें ती अट कबूल
केली. या वेळीं त्याच्या हाताखालीं पांच उत्कृष्ट नवीन तोफा, कांहीं थोडे युरोपियन
अम्मलदार, १९०० एतद्देशीय सैनिक व सहा हत्ती एवढी फौज होती. त्याच्या
खर्चासाठीं दुआबांत अलीगडपासून मुजफरनगर पावेतोंच्या प्रदेशाची सहा
लक्षांची जहागीर बादशहानें समरूस तोडून दिली. ही जहागीर दक्षिणोत्तर ३६
मैल लांब व पूर्वपश्चिम २४ मैल रुंद एवढ्या विस्ताराची असून प्रदेश उत्कृष्ट
सुपीक, कापूस, तंबाकू, अफू यांच्या उत्पन्नाचा होता. त्या जहागिरींत मिरतच्या
वायव्येस १२ मैलांवर सारधाना नांवाचें गांव होतें, तेथें समरूनें नवीन बंगले
वगैरे बांधून वास्तव्य केलें ( स. १७७७ ). परंतु दुर्दैवानें जहागिरीचा उपभोग
घेण्यास तो फार दिवस जगला नाहीं. ता. ४ मे १७७८ रोजीं तो वाताच्या
विकारानें मरण पावला. मरणापूर्वी त्यानें एका मुसलमान मुलीशीं लग्न केलें, तीच
पुढें त्याच्या मृत्यूनंतर बेगम समरू म्हणून प्रसिद्धीस आली.