हिंदुस्थानांत असे पोंचत गेले कीं, फितवा फिसादांची आग कोठें राहिली नाहीं.
सर्वांशीं दोस्ती ठेवावी हाच सरकारचा स्वभाव आहे. हिंदुस्थानच्या तमाम सरदा-
रांचे फितवे येथें सरकारांत पुरतेपणीं समजले आहेत. नबाब अलीबहादर यांस
पूर्वींच तिकडे रवाना केलें होतें. हल्लीं राव मेहेरबान तुकोजी होळकर यांसही
सरकारांतून रवाना केलें असे. जलदच त्या जिल्ह्यांत येऊन पोंचतील. दक्षिण
हिंदुस्थानांतील तमाम सरदारांस या सरकाराशीं दोस्ती असावी असें मनापासून
वाटतें. त्यांत इंग्रजांशीं तर या सरकारचा स्नेह बहुत दिवसांपासून आहे. त्यांचे
वकील इकडे व रावशिंदे यांजपाशीं हंमेश राहतच असतात, त्याजवरून आपल्या
दिलांत अंदेशा गुजरला, त्याची सफाई पूर्वी करण्यांत आलीच आहे. हल्लींही
कृष्णाजी जगन्नाथ यांस इकडून लिहिलें आहे ते आपणांस कळवितील. आशा
आहे कीं, दोस्तीस योग्य तेंच आपणाकडून घडेल. हंमेश खत पाठवून खैर
खुशाली कळवीत जावी.’ या पत्रांत नानानें जरी आपला दाव सैल सोडलेला
दिसत नाहीं, तरी राजपुतांशीं स्वतंत्र व्यवहार ठरविण्यासाठीं त्यानें तुकोजीस
परभारें त्यांजकडे पाठविलें आणि त्यांत महादजीची मध्यस्थी ठेविली नाहीं हें
गैर होय. सर्व उत्तर हिंदचा कारभार इतकीं वर्षे महादजीच पाहत असल्यामुळे,
तुकोजीसुद्धां सर्वास त्यानें महादजीच्याच हुकमतींत ठेविलें पाहिजे होतें. येथून
पुढें जो द्विमुखी कारभार सुरू झाला, त्याचे परिणामही लगोलगच दिसूं लागले.
आपाजीराम २९-११-१७८८ रोजीं नानास लिहितो, ‘गुलाम कादर व इस्मईल
एक झाले, इलाज चालेना. पाटीलबाबा होळकरांची प्रतिक्षा फार करितात. येण्या-
करितां पत्रें पाठविलीं. अंबाजी इंगळे आणण्यास पाठविले. समयास येणें झालें
नाहीं. पाटीलबावांच्या महालांस उपद्रव करून इंगळ्यांवर निमित्त घालून मेवाडांत
गेले. श्रीमंतांस भलतेंच लिहिलें. थोर सरदार, त्यांजला खोटे कोणीं म्हणावें.’

इकडे खुद्द नानालाही राजपुतांच्या कपटनीतीचा अनुभव येण्यास फारसा
वेळ लागला नाहीं. महादजीचा उलट पक्ष तुकोजीनें घेऊन राजपुतांशीं गोडगोड
गोष्टी चालविल्या, त्याचा विपरीत परिणाम नानास कळतांच, आपण चूक केली
असें वाटूनच कीं काय, त्यानें स. १७८८ च्या डिसेंबरांत खालील पत्र तुकोजीस
लिहिलें. ‘ जयपुराकडे खंडणीचा ऐवज पाटीलबावांनीं ठरविला होता, त्याचा
भरणा कांहीं केला, कांहीं राहिला, तो न करीत; दिवसगत लावूं लागले, तेव्हां
त्यांजवर मोहीम केली. जयपुरकरास जोधपुरकर सामील होऊन पाटीलबावांचे