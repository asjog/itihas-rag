मॉरिसन हे दोन इंग्रज शिपाई युद्ध सुरू झालें त्या सुमारास पुण्याकडे येत असतां
हस्तगत झाले, त्यांस बाजीरावानें कांगोरी किल्ल्यावर अडकवून ठेवून त्यांचे फार हाल
केले व पुढें वासोट्यावर आणिलें. किल्ला घेतल्यावर त्यांची या प्रसंगी सुटका झाली.
वासोट्याहून निघून चैत्र शु॥ ५ ता० १००४०१८१८ रोजीं करंज्या जवळ आंबराईत
स्वारी उतरून भोजन केलें. तृतीय प्रहरीं मुहूर्ते करून त्रिवर्ग खासे बराबर अल्फि-
न्स्टन व साहेब लोक सुद्धां स्वारी समारंभानें सातारा येथे वाड्यांत दाखल झाली.
सिंहासनारोहण केलें. खुषीच्या तोफा झाल्या. दरवारांत पूर्वी सांगितलेला जाहीरनामा
एल्फिन्स्टनने वाचून दाखविला. बाजीरावानें ठेवलेलें शाहू हैं नांव सोडून यापुढे
प्रतापसिंह नांव चालू केलें. ग्रँट साहेबास महाराजांचे बंदोबस्तास नेमिलें. ज०
प्रच्छकसाहेब व मन्रो विलायतेस जावयाकरितां साताऱ्यास आले. एल्फिन्स्टननीं
आणून भेटविले. सोमवार ता० १३ एप्रिल रोजी महाराजांची स्वारी किल्ल्यावर
राहवयास गेली.' नंतर दोनच दिवसांनीं चतुरसिंग भोसले कांगोरी किल्ल्यावर कैदेत
होता, तो तेथेंच मृत्यु पावला. त्याच दिवशीं एल्फिन्स्टन छत्रपतींचा निरोप घेऊन
पुण्यास गेला. तो पुनः ता० २८ मे रोजीं साताऱ्यास प्रतापसिंहाचे भेटीस आला.
परस्पर बोलणें झालें. बाजीरावाचे बोलणे चालण्याची गोष्ट निघाली तेव्हां एल्फि-
न्स्टन साहेब बोलले, "बाजीराव बोलणार बहुत सावध, लिहणार वगैरे सर्व चांगला,
परंतु बोलल्याप्रमाणें चालावयाचें नाहीं, दगलबाजी फार." या भेटींत प्रतापसिंहाचे
राज्य व व्यवस्था ग० ज० च्या हुकमाप्रमाणें चालेल असें एल्फिन्स्टननें आश्वासन
दिलें. पूर्वी पेशव्यांचे सगळे राज्य तुम्हांस देऊं असा पहिला समज असतां, या वेळी
फक्त नीरेअलीकडे भीमा नदीची हद्द व वारणेची हद्द, कृष्णा भीमांचा संगम झाला
तेथपर्यंतचा मुलूख पश्चिमेस सह्याद्री पासूनचा द्यावा, अशी शिफारस ग० ज०
कडे एल्फिन्स्टननें करून पाठविली. त्यामुळे बरेच दिवस प्रतापसिंग लोंबकळत राहिला.
प्रथम जेव्हां इंग्रजांनीं बाजीरावास पदावरून काढण्याचा विचार मनांत आणिला,
तेव्हां पेशव्यांचे ताब्यांत असलेला सर्व प्रदेश बाजीरावाकडून काढून छत्रपतीचे हवालीं
करावा असा कदाचित् आरंभीं त्यांचा विचार असेल. परंतु पुढें जेव्हां पेंढाऱ्यांची
मोहीम सुरू होऊन इंग्रजांचे बेत सिद्धीस जाऊन खर्च वाढले, बाजीरावाचा पाठलाग
करण्यांत इंग्रजांस अतोनात कष्ट पडले, आणि नागपुरकर भोसले, होळकर व बाजीराव

