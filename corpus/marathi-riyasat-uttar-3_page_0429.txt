इंग्रजांनी तोफांचा मारा करून मुख्य दरवाजा पाडला. त्या कामीं इंग्रजांचे पुष्कळ
लोक जायां झाले, आणि ता. ३० डिसेंबर रोजी राजवाडा व मनभट इंग्रजांचे हस्तगत
झाले, तेव्हां राजवाड्यावर इंग्रजांनीं आपलें निशाण लाविलें; आणि आप्पासाहेबाचें
पुढे काय करावयाचें याचा विचार जेंकिन्सनें चालविला. नागपुरची फौज तर सगळी
संपलीच होती. परंतु राज्यविस्तार मोठा असल्यामुळे पुनः इंग्रजांवर चढाई करण्याचें
सामर्थ्य आप्पासाहेबास राहूं नये म्हणून तेथची लष्करी सत्ता इंग्रजांनीं आपल्या
हातांत घेतली; सर्व किल्लयांवर त्यांनीं आपल्या फौजा ठेवून दिल्या; आणि २४ लाख
उत्पन्नाचा मुलूख फौजेच्या खर्चाकरितां ताब्यांत घेऊन सिताबर्डीची टेकडी तटबंदीकरितां
आपल्या कबजांत घेतली. याप्रमाणें ठराव करून आप्पासाहेबास गादीवर बसविण्याचे
जेकिन्सर्ने ठरविलें. इतक्यांत ग० ज० चा हुकूम आला की आप्पासाहेबास गादीवर ठेवू
नये. तथापि जेंकिन्सर्ने पुनः सर्व हकीकत विस्तारानें लिहून ग० ज० स कळवितांच
त्याची मंजुरी आली; आणि नवीन तहानें इंग्रजांच्या मागण्या कबूल करून आप्पा-
साहेबानें ता. ९०१०१८१८ रोजीं पुनः आपल्या वाड्यांत प्रवेश केला. आप्पासाहेब
बाणेदार पुरुष होता. बाजीरावानें पुण्यास मराठमंडळाचा पुढाकार घेतला असता
तर आप्पासाहेबाकडून त्यास चांगलीच मदत झाली असती. परंतु बुडत्याचा पाय
खोलांत या न्यायाने सर्व देशभर बजबजपुरी माजली, आणि भरपूर लष्करी तयारीनें
इंग्रजांनीं जेव्हां सगळा देश जखडून टाकला, तेव्हां कितीही अक्कलवान् पुरुष असता
तरी त्याचा पुनः सर्व जम बसणें अशक्य होऊन गेलें असतें. ता. १६ डिसेंबर रोजीं
आप्पासाहेवास अडचणीच्या प्रसंगीं रेसिडेंडाकडे आणण्याचें अवघड काम मुख्यतः
नारायण पंडितानें केलें. सबब त्यासच इंग्रजांनीं आप्पासाहेबाचा पेशकर म्हणून नेमून
दिलें; आणि नांवाची दिवाणगिरी नागोपंताकडे ठेवली.
याप्रमाणें सर्व प्रयत्न निष्फळ होऊन पिंजऱ्यांतल्या राघूसारखी स्थिति आपल्या कपाळीं
येऊन बसली, याबद्दल त्या मानी आप्पासाहेबास अत्यंत दुःख व खंती वाटू लागली.
नारायण पंडितानें आपणांस फसविलें असें त्याच्या मनानें घेतलें, आणि पुनः एकदां
स्वतःच्या अकलेनें नशीबाची परीक्षा पाहण्याचा विचार त्यानें योजिला. सर्व किल्ले इंग्रजांचे
तान्यांत द्यावयाचें कलम तहांत होतें. मंडला, चोरागड, धामुनी, चांदा वगैरे ठिकाणच्या
किल्लेदारांस आप्पासाहेबाने आंतून निरोप पाठविले, की 'शक्य त्या तन्हेनें इंग्रजांशीं
रुढून राज्याचा बचाव करा.' 'जैसा देखो वैसा करो' असें एक सांकेतिक बाक्य
आप्पासाहेबानें सर्वास कळविलें होतें. गणपतराव सुभेदार कमी झालेली फौज सावरून
