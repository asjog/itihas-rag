स्पष्ट बोलावें तर लौकिकांत चांगलें नाहीं: सबब ज्योतिषांकडून पत्रिका वर्तवून नानानें
असा पुकारा केला की, बाजीरावास आयुष्य थोडें, दहापांच महिन्याचेच सोबती, त्या
पक्षीं थोडक्यासाठीं कां गोंधळ करावा'! याचे उलटही बाहेर बोल प्रसिद्ध झाला कीं,
'गणकांच्या सांगण्यांत तर बाजीरावाचे योग अपूर्व आहेत. नानांस स्वप्ने विपरीत
पडतात, यामुळे रात्रौ उसणतात. भयस्त आहेत.' सारांश नानाप्रकारचे बेत ठरवि-
ण्यांत कित्येक महिने निघून गेले. पण निश्चित जम बसला नाहीं. असें होतां होतां
' मांडीवर मूल घेण्याचा प्रकार तूर्त राहिला. सिंदे दूर गेले, परंतु प्रसंग येईल तसें
करण्यास सिद्ध आहेत. पुणें गडबडलें आहे', असा प्रकार जानेवारी अखेर पावेतों
चालला. लोकांत नाना प्रकारच्या चर्चा सुरू झाल्या. निजाम व इंग्रज चुळबूळ करूं
लागले. तेव्हां औरस वंश असतां दत्तक घेण्याची योजना सिद्धीस जाणारी नाहीं,
अशी नानाची खात्री झाली. इतक्यांत जिवबादादा बक्षी हा अनुभवी व अनेक तंवें
सांभाळणारा सिंद्याचा सरदार पुण्याहून जामगांवास जातांच ता. ६ जानेवारी रोजीं
मरण पावला. 'जिवाजी बल्लाळाचे शरीरीं ज्वरांश जाहला. एकही उपाय गुणावह न
होतां मार्गशीर्ष व॥ १२ बुधवारी दोन प्रहरां काळ जाहला. द्रव्यसंग्रह कांहीं
केलाच नाहीं. दिगंतीं लौकिक मात्र मिळविला.' मरणापूर्वी त्यानें दौलतरावास
कळविलें, 'दत्तकपुत्र घेऊन पेशवाई चालविण्यास नानांनीं संमतिपत्र करून घेतलें,
परंतु या गोष्टीस बहुमत अनुकूल नाहीं: बाळाजी विश्वनाथाचा अंश हयात असतां
दत्तक घेणें रास्त नाहीं, तरी तुम्हीं बाजीरावास पदावर बसविण्याची तजवीज करावी.'
यावरून दिसतें कीं, बाजीरावास बाजूस सारण्यांत नानानें पुढील अडचणी पहिल्यानें
लक्षांत आणिल्या नाहींत.
इकडे जुन्नरास बाजीराव रिकामा बसला नव्हता. त्यास नानाचे सर्व बेत कळत
होते आणि जिवबादादा व बाळोबा वैगैरे आपल्या तर्फेनें बोलतात हे ओळखून
त्यांजकडे संधान ठेवून त्यानें नानाचा घाट हाणून पाडण्याचा उपक्रम प्रथमपासूनच
चालविला. अमृतरावाचा मेहुणा सिंद्याचे लष्करांत होता, त्याजकडे बाजीरावानें
आपले हुजेरे पाठविले, आणि संधान केलें. तेव्हां सिंद्यानें आपला वकील सदाशिव
मल्हार यास जुन्नरास रवाना केलें. तेथे बाजीरावाबरोबर त्याच्या रात्रीं चार गुप्त
बैठकी झाल्या. नंतर सदाशिवपंत गोखले व गणेशपंत फडके यांस बाजीरावानें
सिंद्याकडे पाठवून 'बाहेरचा दत्तक होऊं देऊं नये, आपणास पेशवाईपद मिळवून
द्यावें म्हणजे आम्ही तुम्हांस सव्त्रा कोट रुपये रोख व २५ लक्षांची जहागीर
