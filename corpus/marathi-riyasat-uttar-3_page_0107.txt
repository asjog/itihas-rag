महाराजही कुटुंब सुद्धां पन्हाळ्यावरच जाऊन राहिले. नरसिंहपुरकर भटजीबावा व भट
भिक्षुक ब्राह्मण तेवढे शहरांत राहिले. हिंमतबहाद्दर प्रीतिराव चव्हाण हा करवीरचे
तर्फेनें कसून मेहनत करीत होता. पहिल्याच लढाईत नारायणराव घोरपडे कापशीकर
पाडाव सांपडला त्याची निगा पटवर्धनांनीं चांगली ठेविली. पुढे करविरास मोर्चे
वसवून शहर काबीज करण्याचे काम रामचंद्र आपानें सुरू केलें. पण दारू गोळा
संपला व नवीन येण्यास अवकाश होता. म्हणून ब्राऊनरिग्ग व रामचंद्र आप्पा यांनी
शिवरात्रीच्या दिवशी ( २२-२-१८००) छत्रपतींची फौज पन्हाळ्याखाली होती,
तिजवर पहाटे अचानक छापा घातला, आणि करवीरचा गोट लुटला. त्या प्रसंगांत
पुष्कळ लोक मारले गेले, शेंकडों पाडाव सांपडले आणि बरेच जीव घेऊन किल्ल्यांत
पळून गेले. महाराजांच्या मर्जीतला एक सरदार विश्वासराव गायकवाड जिवंत
हस्तगत झाला असतां, त्यास रामचंद्र आप्पानें लगेच ठार मारविलें. यासंबंधानें
चिंतामणराव पटवर्धन आपल्या वाक्यांत लिहितो, 'ही गोष्ट अपकीर्तीची, आमचे
घराण्याचे लौकिकास योग्य नाहीं.' पुढें दारू गोळा येऊन ता. २७-२-१८००
रोजीं करवीरास मोर्चे बसले. कुरुंदवाडकरांनी आपल्या पथकांत स्मिथ साहेब म्हणून
एक युरोपियन नेमून त्याचे हाताखाली दोन इंग्रजी पलटणें व दोन तोफा तयार
करविल्या होत्या, त्या या लढाईत हजर होत्या.
फेब्रुआरी अखेर पावेतों पटवर्धनांचा उद्योग सुरळीत चालला. रामचंद्रपंत आप्पास
अनेक पथक्यांचीं व सरदरांचीं तंत्रं सांभाळून त्यांजकडून कामें घेतांना अतोनात कष्ट
पडत. शिवाय कुरुंदवाड व मिरज येथील भाऊबंदकीची बाधाही त्यास होतच होती.
सिंधाचा ब्राऊनरिग्ग म्हणे, 'भी जातां जातां तरी पटवर्धनांची मिरज हस्तगत करून
* ब्राऊन रिंग्ग (Brownrigg) हा ऐरिश गृहस्थ सिंद्याच्या एका कंपूचा
अंमलदार, स. १७९९ त कोल्हापुर मोहिमेवर होता. स. १८०० त नर्मदेवर त्यानें
यशवंतराव होळकरास अडवून धरलें आणि सदलेंडला मदत करून इंदूरची लढाई
जिंकली. स. १८०२ त पेरानचे व त्याचें वांकडें येऊन त्यास पेराननें नोकरीवरून
दूर केलें. इंग्रजांनी आग्रा घेतल्यावर ब्राउनरिग्ग यास आपल्या नोकरींत घेतलें.
यावरून हा गृहस्थ केवळ पैशाचा गुलाम बनून पाहिजे तें करण्यास कसा तयार होता
तें दिसून येईल. हा ता. १९-२-१८०४ रोजीं हर्याना जिल्ह्यांत शिर्सा येथील
लढाईत मारला गेला. तो आपल्या कामांत अत्यंत निपुण व गोड बोलून मतलव
साधण्यांत प्रवीण होता.
