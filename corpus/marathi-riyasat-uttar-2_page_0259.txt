करण्यास आम्ही कधीं मागें पुढे पाहाणार नाहीं.' एवढ्यावरच हें प्रकरण मिटलें.
पुढें इस्मईलच्या पारिपत्यास आबा चिटणीसाचे कनिष्ठ बंधु गोपाळराव रघुनाथ व
जीवबा बक्षी व अंबूजी इंगळे यांची योजना चैत्र शुद्धांत (एप्रिल १७८९)
झाली. अशा अडचणींत राजपुतानीं तुकोजीकडे व अलीबहादराकडे सलुखाचें
बोलणें सुरू केलें. राजपुतांच्या कारस्थानांत शिंदे-होळकरांनीं भिन्न पक्ष स्वीकारा-
वयाचे हा न्याय पूर्वापारचाच होता. 'त्रिवर्गाची एकवाक्यता होऊन कामगिरी
घडत नाहीं. पाटीलबावांची इच्छा बिलकूल नसतां ही मसलत करणें आली.' मे
महिन्यांत गोपाळराव व इस्मईल यांच्या लढाया चालू झाल्या. 'जिवाजी बल्लाळ
व डभईसाहेबांचा कंपू तोफां सुद्धां बावांनी रवाना केला. मारवाडी सांबरजवळ
मुक्काम करून होते. त्यांजवर बावांची फौज जातांच, ते अजमीरकडे गेले. '
बिजेसिंग जबरदस्त कारस्थानी होता, तोच समस्त शिंदे घराण्यास पुरला. जेवढे
जेवढे म्हणून मराठ्यांच्या किंवा महादजीच्या विरुद्ध होते, तेवढ्या सर्वोशीं अनु-
संधान जुळवून त्यानें शक्य तितका त्रास दिला. कोटेकर जालमसिंगाचा व महादजीचा
स्नेह असल्यामुळे, बिजेसिंगार्ने जालमसिंगास कळविलें, 'तुम्ही दक्षण्यांस आश्रा
दिल्हा म्हणोन यांचे पाय टिकले. आमचे मर्जीनें वर्ताल, तर तमाम माळवा प्रांत
व हिंदुस्थान आपले हातीं राहते. तर तुम्ही पाटीलबावांचे लक्ष सोडावें, होळ-
करांचा तुमचा स्नेह करून देऊं. तुमची फौज आमचे समागमें द्यावी. आम्ही
पहिले मोहऱ्यास पुढें आहों. जयपुरवाले समागमें येतीलच.' इस्मईल बेगाकडे
बिजेसिंगानें आपला वकील गंगाराम भंडारी यास पाठवून त्यासही आपल्या
मसलतींत घेतले. परंतु त्यानें महादजीला आरंभीं तरी उघड विरोध दाखविला
नाहीं. तसेंच बिजेसिंगानें होळकराकडे व अलीबहादराकडे आपले वकील पाठवून
त्यांचा महादजीशीं शक्य तितका विरोध घडवून आणिला. शोचनीय प्रकार एव-
ढाच कीं, महादजी जसा बिजेसिंगास पूर्णपणें ओळखून होता, तसे होळकर किंवा
अलीबहादर त्यास बिलकूल ओळखत नव्हते. म्हणून त्याच्या भुलथापांस भाळन
ते आपल्याच शहाणपणानें महादजीस सोडून स्वतंत्र कारस्थानें करीत. पण केवळ
अकलेपेक्षां तोफांस शत्रु जास्त वचकतो, ही साधी गोष्ट लक्षात न आणिल्यानें
होळकर व अलीबहादर फसत व महादजीस यश येई. कृष्णाजी जगन्नाथ जोध-
पुराहून पुण्यास लिहितो, 'बिजेसिंगाचा वकील शिवचंद होळकरांकडे गेला.
मागाहून यांनीं दीडशें उंट व पश्मिना नजर पाठविला. त्यांनी घेतला. कोणेही
