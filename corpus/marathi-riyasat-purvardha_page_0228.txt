विषयीं लिहिलें आहे. त्यास हालीं आम्ही दिल्लीकडे जात आहों. तुम्हांस
खुत्रखबर देतों कीं तुम्ही सर्व प्रकारें खातरजमा ठेवावी जे, आम्ही हुजूर
पावलियावरी तुमचे मजकुराविषयी अर्ज करून बंदोबस्त करून देऊं. परंतु
तुम्ही आपला एक वकील इतबारी पाठवून द्यावा. म्हणजे त्या समागर्मे
फर्मान कौलाचें, चिरंजीव संभाजी वगैरे सरकारकृपेस पात्र होऊन पेशजी-
प्रमाणें मनसबा व नूतन सरफराज पावतील. इकडील स्नेहांत व इकडील
लक्षांत वागणें हैं सर्व आपले मनोरथ पूर्ण करून घेण्यास कारण आहे.
म्हणोन तसें वागोन खातरजमा ठेवावी. आणि तुम्हाकरितां पोषाख पाठ-
विला हा घेऊन आपणावर पूर्ण लोभ आहे असें मनांत आणावें. छ५
माहे जिल्हेज, सन २३ जुलूस, सन १०५९ हिजरी. '
' नाना प्रकारच्या स्नेहकृपेस योग्य, महत्कृपेचे पात्र, उत्तम उमदेपणास
लायक, शिवाजी भोसले यांणीं बादशाही कृपेची इच्छा करून जाणावें कीं,
तुमचें पत्र राबोपंत याजबरोबर पाठविलें, तें पावलें, आणि बादशाही
कृपेस कारण जालें. जुन्नर व अमदानगर येथील देशमुखीविषयीं लिहिलें.
त्यास, आम्ही हुजूर गेल्यानंतर हा मजकूर घडोन येईल. खातरजमा
ठेवावी. परंतु आपणाकडील एक वकील पाठवून द्यावा. म्हणजे मजकूर
समजून घेऊन अमलांत येईल, व वकिलास जो मजकूर विचारूं त्याचें
उत्तर द्यावें, म्हणजे काम होण्यास दिरंग लागणार नाहीं. जाणोन उद्योग
करावा आणि लोभ पूर्ण जाणावा. छ. ५ जिल्हेज, सन २३ जुलूस,
सन १०५९ हिजरी.'
बादशहाचा हुकूम आल्यावर शहाजीस अपाय करण्याची आदिलशहाची
छाती झाली नाहीं. प्रत्यक्ष त्याचें व त्याच्या मुलाचें कर्तृत्व आदिलशहा
ओळखून होताच. अशा बाबतीवरून बादशहाशीं वैर करण्यास तो
तयार नव्हता. स्वतः महंमद आदिलशहा फारच शांत वृत्तीचा व अत्यंद्र
भोळा होता. शिवाय त्याची प्रकृतिही पुढे पुढे सारखी बिघडूं लागल्या-
मुळे, त्याच्या अंगीं जोर व तडफ बिलकूल राहिली नव्हती. विजापुरांत
मुरारपंत व रणदुल्लाखान * हे शहाजीच्या मुक्ततेबद्दल अतिशय खटखट-

* रणदुल्लाखान ता. १० मार्च स. १६४३ पासून ता. १७ फेब्रुवारी
स. १६४४ च्या दरम्यान केव्हां तरी वारला [ रा. पां. न. पटवर्धन, चित्रमय
जगत्], तेव्हां त्याचें साह्य शहाजीस झालें नाहीं हैं उघड आहे.
