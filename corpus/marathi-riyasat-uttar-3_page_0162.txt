आहेत, अशा प्रसंगीं ह्या ब्राह्मणी राज्याचा सर्व भरंवसा आपल्यावर आहे. आजपर्यंत
राज्य वांचविलेंत तसेंच पुढेही वांचवा.' भट पेशव्यांच्या वंशजानें भानूंच्या वंशजास
केलेली ही असामान्य विनवणी नाकबूल करणें नानाचे जिवावर आलें. त्यानें
निमूटपणें कारभार करण्याचे मान्य केलें. फरक इतकाच सांगितला कीं, 'श्रीमंता-
जवळ नारोपंत चक्रदेव येऊन सर्व कारभार संपवितील. मी घरी बसूनच हरएक
प्रकरणाची व्यवस्था नारोपंतास सांगत जाईन.' अशा प्रकारें लीनतेचें मिष्ट व मायावी
भाषण आणि आर्जव स्तुतिपाठांचें भरपूर प्रदर्शन करून त्या प्रसंगी बाजीरावानें नानाचें
मन वळवून घेतलें. यानंतर लवकरच ता. ३-१-१७९९ रोजी नानाचा अगत्यवादी
गोविंदराव पिंगळे मरण पावला.
बाजीरावाच्या नादानपणामुळे राज्याचें वातावरण अविश्वासानें भरून गेलें, आणि
जन्माचे स्नेही पक्के वैरी बनले अशीं उदाहरणे वारंवार घडूं लागलीं. गोविंदराव काळे
व नाना फडणीस यांचे असेंच या वेळीं वांकडे आलें. हे काळे व शिवराम नारायण
थत्ते यांनीं अमृतरावाचे शिकवणीवरून दौलतराव सिंद्यास एकांती कळविलें, कीं नाना
फडणीस व नारोपंत चक्रदेव यांस आपण कैद करावें म्हणजे आम्ही आपणांस
चाळीस लक्ष रुपये देतों. सिंद्यानें ती गोष्ट नानास कळविली. नानानें बाजीरावास
त्याजबद्दल जाब विचारला. बाजीरावानें कानावर हात ठेविले आणि कळविलें, तुम्हीं
त्या मंडळीस वाटेल ती शिक्षा करा. त्यावरून नानानें त्यांस विश्रामबाग वाड्यांत
कैद करून काळ्याची सिंहगडावर व थत्त्याची कर्नाळ्यावर रवानगी केली. 'दोघेही
गृहस्थ संभावित. ईश्वरे यांजवर अरिष्ट आणिलें,' असा यांजबद्दल उल्लेख आहे.
अमृतरावासही कळून चुकलें कीं बाजीरावाचे हातून कोणताही जम बसणं शक्य नाहीं.
नानाच कांहीं तरी व्यवस्था करूं शकेल. अशी उभयपक्षीं खात्री झाल्यावर त्यांनीं
निष्कृत्रिमपणे वागण्यांचे करार करून मागचें सर्व विसरून जाऊन एकमेकांनीं अंतः-
करणपूर्वक साह्य करावें, संशय सोडावे, असे करार १७९९ चे आरंभी झाले.
बाजीरावानें नानाची पायधरणी करून त्याचे गळ्यांत कारभाराचें ओझें बाह्यतः
अडकविलें, परंतु नानाबद्दल त्याचे मनांतील भीति गेली नव्हती. केवळ बायांचा तंटा
मिटविण्यापुरता हा देखावा होता. जमानशहा दिल्लीवर स्वारी करणार त्याचे बंदोबस्तास
सिंद्यानें उत्तर हिंदुस्तानांत जावें असें पामरने बाजीरावास नानाचे मार्फत कळविले.
तेव्हां सिंद्यानें बाजीरावाशीं एक करार ठरवून निघून जाण्याची तयारी केली. हा करार
५-१२-१७९८ चा आहे. ता. १७-१-१७९९ रोजीं बाजीरावाकडून वस्खें व

