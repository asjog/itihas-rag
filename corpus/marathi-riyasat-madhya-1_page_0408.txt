राजकारणांत तर नाहींच नाहीं. दुराईसराईचा तह लिहून देतांना निजामास
परमावधीचें दुःख झालें. रजपुतांनीं त्यास मनापासून साह्य केलें नाहीं. अर्थात
आतां हिंदूंचें राज्य होऊन पांचशें वर्षे चालत आलेली मुसलमानांची सत्ता
लयास जाणार, याजबद्दल उद्विग्नता उत्पन्न होऊन, निजाम, सादतखान वगैरे
हिंदुविद्वेषी मुत्सद्यांना नादीरशहास बोलावलें असेल; निदान तो येत असलेला
पाहून आनंद मानून त्याच्या प्रतिकारार्थ उपाय योजला नाहीं हें खास. या
वेळीं दिल्लीच्या मुत्सद्यांनीं वाटेल त्या अटी कबूल करून मराठे व रजपूत यांची
मदत घ्यावयाची होती. ती घेतली असती तर नादीरशहाचा प्रतिकार त्यांस सहज
करितां आला असता. या मदतीबद्दल मराठ्यांनीं भलतेंच बक्षीस मागितलें
असतें; नुसती माळव्याची सुभेदारी नव्हे तर दिल्लीची वजिरीही कदाचित
बाजीरावास द्यावी लागली असती. कदाचित् रजपुतांची व मराठ्यांची स्वतंत्र
राज्यें तोडून द्यावी लागली असतीं. पण नादीरशहा आल्यानें जो परिणाम
झाला त्या मानानें वरील परिणाम कांहींच नव्हे. दिल्लींतील लोकांवर भयंकर
अनर्थ कोसळले. १० कोटि रुपये लूट, ५० कोटींचें जडजवाहीर ( मयूरसिंहा-
सन धरून ) व इतर वस्तु सुमारें १० कोट म्हणजे जवळ जवळ ७० कोटींची
संपत्ति, कोहिनूर हिरा काबूल, ठठ्ठा व मुल्तान म्हणजे सिंधूच्या पश्चिमे-
कडील सर्व प्रदेश, अफगाणिस्तान सुद्धां त्या वेळीं बादशाहीत मोडत होता तो,
इतका अपहार नादीरशहानें केला. पण याहीपेक्षां कष्टतर दंड नादीरशहानेंच
या देशावर बसविला. आपला हस्तक अहमदशहा अब्दाली यास त्यानें आपल्या
कृतीचा कानमंत्र शिकविला. नादीरशहा गेल्यानंतर दिल्लीचं पातशहात हस्त-
गत करण्याची संधि मराठ्यांस चांगली होती. परंतु दिल्लींतील संपत्ति परदेशी
गेल्यानें बादशाहातून मराठ्यांस फायदा होण्याजोगी स्थिति राहिली नाही.
खजिन्यांत येऊन पडणारा सालोसालचा वसूलही बंद झाला. तेणेंकरून रघु-
नाथराव, सदाशिवराव वगैरेनीं पुढें दिल्लीचा कब्जा घेतल्यावर त्यांस लभ्यांश
कांहींच झाला नाहीं उलट स्वतःचेच खर्च भागविण्याची त्यांस पंचाईत पडली. या
वेळचा दिल्लींतील वकील बाबुराव मल्हार बर्वे, बाजीरावाच्या मामाचा मुलगा हा
मोठा चाणाक्ष होता, असें त्याच्या पत्रांवरून दिसतें. त्याचीं पत्रें सणसणीत, स्पष्ट-