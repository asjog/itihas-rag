हीं कागदी कलमें कागदावरच राहिलीं हें सांगणें नकोच. ऑगस्ट स. १७९४
पर्यंत देवराव हिंगणे महेश्वरांत होता. नारो गणेशाचा मुलगा गणपतराव नारायण
यास अहल्याबाई व तुकोजी यांनीं कारभारी नेमिलें. हिंगणे पुनः लिहितो,
‘श्रावणी पूर्णिमेनंतर दरमजल कूच होऊन देशास जाणें खचित झालें आहे. तूर्त
मल्हारराव होळकर कुसलगडांत कैदेत आहे. त्याजला सोडून आपलेपाशी
आणावें अशी बाईपाशीं तुकोजीरावांची रदबदल बहुत चालली आहे. रात्रंदिवस
निरोप येतात कीं कृपा करावी, पोर माझे स्वाधीन करावें. मीं बंदोबस्त राखीन.
निदान मर्जी नसल्यास मजला त्याजला एकत्र ठेवावें.’ बाईचें म्हणणें, ‘ पुण्याचे
आज्ञेखेरीज करितां येत नाही. कुसलगडाची हवा वाईट असल्यास थालनेरास
अटकेंत ठेवूं. ’ सांप्रत दिल्लीची हवा फिरत चालली. शिंदे-होळकरांचे वैमन-
स्याचा बोभाटा होत चालला हें ठीक नाहीं. पाटीलबावा दैववान होऊन यश
मिळविलें. पुढें सरदारांचा बखेडा तोडून, हिंदुस्थान पातशहा सुद्धां हातीं ठेवून,
इंग्रजांचां दस्त न होतां बंदोबस्त राखणार स्वामी समर्थ आहेत. ’ हें आग-
स्टांतलें पत्र आल्यानंतर तुकोजी व हिंगणे मावळ्यांतून निघून दक्षिणेंत
येण्यास निघाले. ता. १२-११-१७९४ रोजीं हिंगणे लिहितो, ‘ आम्ही तुकोजी-
बाबांस बोललों, आषाढापासून बोलावणीं जात असतां दिपवाळीपर्यंत तापीतीर
सुटलें नाहीं. आम्ही आपल्यापाशीं आल्यास महिना होत आला. कोणाचें कांहीं
न चालतां लबाड्या करणार करीतच आहेत. आपण त्यांच्या नादीं लागतच आहां.
बाईंनीं आपली रवानगी केली. आतां तरी फौज, पागा, शिलेदार, सरंजामी,
तोफखाना यांचा वंदोवस्त एक हातीं चालून मसलत निर्वांहांत आली तर अब्र
राहील. एक क्षण विलंब न करतां कूच करावें. नाहीं तर सरकारचे जासूद हुजरे
आले आहेत ते निग्रह करतील. उदईक कूच करतों म्हणोन करार केला.
दुसरे दिवशीं पाहतों तों घाटवाराची कल्पना काढून मुक्काम करावासें झालें.
तेव्हां कारकून व जासूद राहुटीस नेऊन बसविले. निग्रह बहुत दाखविला. त्या-
वरून कारकुनासमागमें बहुत नम्रता दाखवून निघण्याचा निश्चय केला. शरीर
केवळ जर्जर, त्यांत बुद्धीचें धैर्य थोडें, त्यांत संग्रही मनुष्यें, त्यांनीं या दशेस
आणिलें. बाईंची ताकीद विशेष. बुद्धिमांद्यतेमुळें बहुवशता. प्रकृति दिवसां-
दिवसांत फिरते. त्यांत जवळील मुसाहेब जुने कारभारी, त्यांस आजपर्यंत कृत-
दोष मनांत येऊन देशीं येण्यास उत्साह नाहीं. यास्तव काळ काढावयास पाह-