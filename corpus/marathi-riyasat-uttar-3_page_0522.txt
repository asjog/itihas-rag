म्हणजे झाला तर तो आपल्या हस्तगत होईल किंवा परत फिरला तर पांढरकवड्यावर
डोव्हटनच्या हातीं पडेल; म्हणून ता. १६ ला रात्री ८ वाजतां अॅडम्स आलमडोहो-
हून निघाला, तो ता० १६ ला सकाळीं पिंपळकोट येथें आला. या ठिकाणीं पेशवा
ता० १७ ला होता. तेथें त्यास असें कळलें कीं पिंपळकोटचे नैर्ऋत्येस दहा मैलांवर
शिवनी येथे बाजीरावाचा मुक्काम आहे. लगेच त्यानें घोडेस्वारांसहित घावत जाऊन
वाजीरावास गांठलें. अॅडम्स आल्याबरोबर बाजीराव परत वळून पांढरकवड्याकडे जात
असतां डोव्हटनच्या अंगावर आला. पांढरकवडा शिवनीच्या दक्षिणेस बारा मैल आहे.
पण डोव्हटन अंगावर येतो असे कळल्याबरोबर बाजीराव पुनः परत शिवनीकडे
निघाला. त्यास ओळखून अॅडम्सनें एकदम त्याजवर झडप घातली. तेव्हां शिवनी
येथे लढाई होऊन बाजीरावाची अत्यंत वाताहत झाली, आणि तो नैर्ऋत्येच्या
बाजूस पळून उमरखेड येथे व तेथून पश्चिमेस बोरी येथे दाखल झाला.
या ठिकाणाहून बहुतेक लोक पळास कंटाळून त्यास सोडून गेले. डोव्हटन
त्याचे पाठीवर उमरखेड पावेतों आला आणि तेथून उत्तरेच्या बाजूस वासीमहून
सामान येत होतें तें घेण्यास वळला. पिंप्री पावेतों त्याचा पाठलाग डोव्हटननें केला.
डोव्हटन ता. ३ मे रोजी पिंप्रीस पोचला. यांत खरें म्हटलें तर डोव्हटनची अगदींच
फसगत झाली. कारण पिंप्रीच्या बाजूस खुद्द बाजीराव आलाच नव्हता. त्याचे बरो-
बरची एक टोळी मात्र तिकडे गेली होती. शिवनी येथे पराभव झाल्यावर बाजीराव
उत्तरेच्या बाजूस धाऊन तापी उतरून सिंद्याकडे जाण्याच्या मार्गास लागला. या वेळीं
अशीरगडचा किल्लेदार यशवंतराव लाड यास सिंद्याचें खालील पत्र आलें होतें.
'तुम्हास बातमी कळविण्याची की, आमचा व कंपनीसरकारचा स्नेह असून
पेंढाऱ्यांचे युद्धांत त्यांस मदत करण्याचे आम्हीं कबूल केलें आहे. हर्दा व इंडिया
हीं दोन स्थळे आम्हीं त्यांचे हवालीं केलींच आहेत. परंतु तुम्ही अशीरगड बिलकूल
स्वाधीन करूं नये. अखेरपर्यंत इंग्रजांशी लढावें. अत्यंत सावधगिरी ठेवावी. बायका-
मुलें जवळ ठेवू नयेत; बाहेर कोटें अगोदरच लावून द्यावीं. मग जें होणार असेल
तें होईल. आम्ही तुमचा बचाव करूं याची खात्री असों द्यावी. बहुत काय लिहिणें.
(पुढील मजकूर स्वदस्तुरचा) श्रीमंत पेशव्यांकडून मागणी येईल ती पुरवीत जावी.
आमचा हुकूम नाहीं अशी सवव त्यांस सांगूं नये. नाहीं तर आमचे पदरीं बदनामी
येईल. येथून तुम्हांस संपूर्ण समजुतीचीं पर्ने जातच आहेत, त्यांवरून सर्व कळून येईल.
हें पत्र हजार पत्रांचे ठिकाणीं मानून त्याप्रमाणें वर्तन ठेवावें.'
