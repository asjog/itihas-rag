मराठ्यांची हलाकी ओळखूनच तो हळूहळू शेर बनत गेला. एकट्या बुंदेल्याच्या
हातून मुसलमानमय मुलखांतील सबंद रसद बंद होणें शक्य नव्हतें. यांत
बुंदेल्याची कुचराई म्हणतां येत नाहीं. प्रत्यक्ष सदाशिवराव नजीक असतां
त्याजकडून बागपतावर यमुना उतरतांना अब्दालीला अटकाव जर होऊं शकला
नाहीं, तर एकटा बुंदेला मुसलमानांच्या जुटीस केवळ त्यांच्या नजरेखालीं
कितीसा पुरा पडणार ! बळवंतराव मेहेंदळ्याने जनकोजीचा पाठपुरावा केला
नाहीं, हाही अपवाद कल्पनाकोटींतलाच होय, असें ता. २८ डिसेंबरच्या
नाना फडणिसाच्या पत्रावरून वाटूं लागतें. बळवंतरावाचें व सदाशिवरावाचें
पटत नव्हतें, असाही नाना फडणिसाच्या आत्मचरित्रांत उल्लेख आहे. होळ-
करांनीही सदाशिवरावाचा यत्किंचित् आज्ञाभंग न करितां सांगितलेली कामगिरी
बरोबर बजाविली. डिसेंबर ता. २२ रोजीं गोविंदपंत पडल्यावर सदाशिव-
रावाची कुचंबणा होऊं लागली. (७) तेव्हांपासून ता. १४ जानेवारीपर्यंत
एकदम अब्दालीवर चाल करून निघून जाण्याचा प्रयत्न त्यानें केला नाहीं,
आणि अन्नाचा व पैशाचा शेवटचा रज संपेपर्यंत तो तसाच वाट पाहत राहिला,
यांतच त्याच्या युद्धकौशल्यावर मोठा दोष येतो. कदाचित् दक्षिणेंतून नवीन
फौजा अब्दालीवर चालून येतील व आपली सुटका होईल अशी त्याची अटकळ
असेल. कदाचित् आपलीं पत्रें नानासाहेबास पोंचत नाहींत हें त्यास माहीत
नसेल, कांहीं असलें तरी शेवटच्या क्षणापर्यंत तो वाट पाहात राहिला;
(८) शेवटीं गोल बांधून शत्रूंस बेसावध पकडण्याच्या बुद्धीनें, त्यांजवर घुसून
मारतां मारतां त्यांचे अंगावरून निघून जाण्याचा शेवटच्या रात्रींचा बेत
सकाळीं एकाएकीं त्यानें मोडिला; (९) थोडें तरी खाणें शिल्लक ठेवून
ताज्या दमाची कांहीं फौज त्यानें मागें मदतीस ठेविली नाहीं; तसेंच विश्वासराव
पडल्याचें समजल्यावर, (१०) मागचें पुढचें भान सोडून तो अविचारानें
संग्रामांत घुसला; या गोष्टी सेनानायकाची नालायकी दर्शवितात. शांत विचार-
शक्तीस प्रसंगी फांटा देणारा आवेशी गृहस्थ कितीही हुशार असला, तरी
सेनापतीचे कामास तो नालायकच होय. मात्र येथें हेंही ध्यानांत ठेविलें