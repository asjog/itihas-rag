इंग्रजांवर चालून घेतलें. तेव्हां संगिनीचें व तरवारीचेंच युद्ध झालें. इंग्रज शिकस्त
झाले. त्यांचे पुष्कळसे ऑफिसर्स व लोक मारले गेले. रात्रीं ९ वाजेपर्यंत लढाई
चालून पेशव्यांचें सैन्य आपल्या छावणीकडे परत आलें. इंग्रजांचे १७५ जखमी झाले,
त्यांपैकीं बहुतेक होतकरूच होते. मराठ्यांचे सुमारें ५०० लोक पडले. थोडक्या
लोकांनीं पुष्कळांशीं लढून आपला निभाव केल्याबद्दल कोरेगांव येथें इंग्रजांनीं स्मारकाचा
स्तंभ उभारला आहे. बाजीराव तर अगोदरच जेजुरीच्या वाटेनें साताऱ्याकडे निघाला
होता. पाठीमागून ज० स्मिथ येत असतां त्यास ओझरच्या घाटांत त्रिंबकजी
डेंगळ्याच्या रामोशांनीं इतकें सतावून सोडले, कीं ता० २ जानेवारी रोजीं जेमतेम
तो चाकणला येऊन पोंचला. त्याच दिवशीं कॅ. स्टौंटन जखमी झालेले लोक व
उरलेली फौज बरोबर घेऊन परत शिरूरच्या छावणींत गेला.
   **७ गोपाळ आष्टीची लढाई** ( २०•२•१८१८ ).—कोरेगांवच्या लढाई-
नंतर श्रीमंतांच्या फौजेपैकीं पांचदहा हजार लोक घेऊन नारो विष्णु आपटे वाघोली
पावेतों आला. त्यावरून या फौजा आतां पुण्यावर येणार असें वाटून इंग्रजांनीं पुणे
सोडून पळून जाण्याची तयारी केली. परंतु पेशव्यानें आपला मोर्चा पुण्याकडे
बिलकूल वळविला नाहीं. तो पुनः साताऱ्याकडे जाऊं लागला, आणि मागून
त्याच्या फौजा कोरेगांवाहून राजेवाडी पावेतों गेल्या. तेथून दोन टोळ्या करून एक
तोफखाना व पायदळ घेऊन बागलकोटावरून निपाणीच्या मैदानांत लढाई
घ्यावी अशा बेतानें पुढें गेली, आणि दुसरी एल्फिन्स्टनसाहेब छापा घालण्यास
येणार ही बातमी आल्यामुळें त्याची आघाडी पिछाडी मारण्यास कवठें पावेतों गेली.
त्याची व एल्फिन्स्टन साहेबाची झटापट होऊन साहेब निसटून साताऱ्याचे रोखानें
रहिमतपुरास पोंचला. तेथें त्याची व स्मिथ साहेबाची गांठ पडून दोघे बोरगांव येथें
मुक्कामास गेले. हे आपल्यावर चालून येतात असें बाजीरावास कळतांच तो साता-
ऱ्याचा बेत सोडून फलटणकडे वळला. पाठीमागून स्मिथ साहेब त्यास पकडण्यास
नांदगिरी येथें आला. तेथें त्यास बापू गोखल्यानें येऊन दोन प्रहर पर्यंत अडवून
धरलें, त्यामुळे श्रीमंतांस पळून जाण्यास अवकाश मिळाला. बाजीराव आपण होऊन
पळतो, त्याचे पाठीस लागण्यांत हांशील नाहीं, पुण्याप्रमाणेंच सातारा हस्तगत करून
आपला राज्यकारभार मुलुखांत चालू करावा असा बेत ठरवून, तेथून एल्फिन्स्टननें
साताऱ्यावर चाल केली, आणि स्मिथ बाजीरावाचे पाठलागावर गेला. बाजीराव
सोलापुरास गेला, तेथें नागपुरकर आपसाहेबाचा सरदार गणपतराव सुभेदार त्यास