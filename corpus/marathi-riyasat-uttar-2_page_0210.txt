खंडांत जावयाचें त्यांचे विचारास येत नाहीं. पाटीलबाबा गंगास्नानास गेले आहेत ते आल्यावर जाबसाल होईल तो लिहून पाठवावा.’ ता. ७ फेब्रवारी १७९० च्या पत्रांत अलीबहादरानें नानास कळविलें, ‘गोसावी मोकळा असों द्यावा असें पाटील-बावांनीं सांगितलें आहे. पाटीलबावांची व आमची सफाई झाली. शपथपूर्वक पक्केपण झालें. खीश कांहीं राहिला नाहीं. गोसावी यास सर्फराज करावा. कदाचित् त्याची वर्तणूक वांकडी पडल्यास पारिपत्य करावें, असा निश्चय ठरला. आठ चार रोजांत डेऱ्यांतून बाहेर पडेल. ’ ही सर्व गोडी निजामाचा वकील बाबा-राव महादजीजवळ होता, त्यानें आपल्या वजनानें घडवून आणिली. ही गोष्ट नानास आवडली नाहीं. अशा कामांत परदरबाऱ्यांचें साहाय्य बिलकूल घेऊं नये, त्यामुळे आपल्या राजकारणांत हात घालण्यास परक्यांस संधि मिळते, असें नानानें कळविलें.*

२. गोसावी प्रकरणाचा विकोप ( स. १७९० जाने ० - ऑक्टो ० ).—
बिलकूल जरूर नसतां अलीबहादरानें गोसाव्यास पाठीशीं घालून महादजीस अडविण्याचा उपक्रम आरंभिला आणि त्याला नानानें सुद्धां उगाच आपला

* येथें अभ्यासकांस एक सूचना अवश्य करणें आहे कीं, इतिहाससंग्रहांत कै० पारसनीस यांनीं मेणवली दप्तरांतले कागद छापतांना, त्यांजवर इंग्रजी तारखा घातल्या आहेत, त्यांतल्या बऱ्याचशा चुकलेल्या आहेत. दिल्ली येथील मराठ्यांचीं राजकारणें व विशेषतः त्यांतील शेवटची पुरवणी, किरकोळ प्रकरणांतील अली-बहादराचीं पत्रें, ग्वालेर दरबारासाठीं छापलेल्या चार भागांतील कागद, अशांतल्या कित्येक तारखा चुकीच्या छापल्या आहेत, हें प्रत्यंतर पुराव्यानें स्पष्ट होतें. मूळ कागदांवर सन बहुधा नसतोच, कित्येकांवर मुसलमानी महिना व चंद्र, तर कित्ये-कांवर नुसता चंद्र, आणि कांहींवर पैवस्तीची भरपूर किंवा अपूर्ण तारीख, अशांनीं इंग्रजी तारीख नक्की केलेली आहे. पण ठळक घडामोडींची बिनचूक शकावलि जशी आतां तयार करितां येते, तशी पूर्वी पारसनीसांजवळ सिद्ध नसल्यामुळे त्यांनीं ठरविलेल्या तारखा एक दोन वर्षांनीं व क्वचित् जास्त सुद्धां मागें पुढें झाल्या आहेत. हा घोटाळा स. १७८९ व ९० या दोन सालांसंबंधानें गोसाव्याच्या प्रकरणांत तर विशेष झाला आहे. प्रत्येक सरदाराच्या हालचाली कालक्रमानें दृष्टी-समोर असल्याशिवाय कागदांच्या तारखा ठरवितां येणार नाहींत. क्वचित् प्रसंगीं मजकुराचें अनुसंधानही कालनिश्चितीचें गमक ठरतें.