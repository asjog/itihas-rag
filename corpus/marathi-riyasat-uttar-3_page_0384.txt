वागूं लागला आणि पुष्कळ वर्षे जगून ता. १०.५.१८४८ रोजीं मरण पावला.
एकंदर परिस्थिति ध्यानांत घेतली तर या प्रतिनिधीची गणना कर्तृत्ववान पुरुषांत केली
पाहिजे. त्याच्या खाजगी वर्तनाचा उगाच गवगवा करून बाजीरावानें आपला स्वार्थ
साधला. व्यक्तीच्या खाजगी वर्तनाकडे दुर्लक्ष करण्याचाच विचारवंतांचा संप्रदाय आहे.
तेलीण रक्षा ठेविली हें प्रतिनिधीचें पाप बाजीरावाच्या स्त्रैणत्वापुढें कांहींच नव्हे.
बाजीरावानें प्रतिनिधीस उत्तेजन देऊन राष्ट्रीय कामगिरीवर घेतलें असतें तर मराठी
राज्य बचावण्याचे कामीं पंताच्या शौर्याचा व धाडसाचा उपयोग चांगला झाला असता,
असें वाटल्याशिवाय राहत नाहीं. चतुरसिंग भोसले किंवा हा प्रतिनिधि यांच्यासारखे
अनेक पराक्रमी पुरुष केवळ बाजीरावाच्या नालायकीमुळें मातीमोलास पावले. खुद्द
त्याचा प्रियकर दोस्त त्रिंबकजी डेंगळे हा सुद्धां बाजीरावाच्याच नालायकीमुळें
दुर्दशेस पोंचला. प्रतिनिधीला नागवून बापूगोखल्याचा बडेजाव वाढविण्यांत बाजी-
रावानें कसकशा युक्त्या लढविल्या त्याचा पुरावा इ. सं. पे. द. सरंजाम याचा
नं. ३, ४, ५ व २९, ३० व ३१ स. १८०८-१८१४ पावेतोंच्या छापलेल्या आहेत
त्यांत पाहावा. प्रतिनिधीचा दर्जा किंवा पूर्व इतिहास बाजीरावास यत्किंचित् अवगत
होता असें त्यावरून दिसत नाहीं.

**बापूगोखल्याचें** मूळ ठिकाण कोंकणांत पिरंदवणें ता. विजयदुर्ग येथें होतें.
याची वंशावळ अन्यत्र दिली आहे, ती पाहावी. विजयदुर्गची मामलत गंगाधरपंत
भानूकडे असतां त्याचे हाताखालीं धोंडोपंत गोखले कामावर राहिला. चोरांचें वगैरे
पारिपत्य केल्यामुळें धोंडोपंत गोखल्यास नाना फडणिसानें पुण्यास आणून हुजरातींत
ठेविलें. तेव्हांपासून त्यानें आपलें पथक घेऊन अनेक स्वाऱ्यांत काम केलें. वाघाचे
स्वारींत धोंडोपंत गोखले व पुतण्या महादेव आपा गोखले मारले गेले हें वर्तमान
पूर्वी आलेंच आहे. पटवर्धनाचा पाडाव करण्यांत गोखल्यांनीं बाजीरावाची मर्जी
संपादिली. " बापू गोखले हे महाशूर, इमानी, मसलती, लोकराजी, जितेंद्रिय
यशस्वी, अंतरनिष्ठ, ज्ञानी असे योग्य जाणून श्रीमंतांनीं हुजूर आणून ठेविले, वासोटा
किल्ल्यावर तेलणीशीं लढून प्रतिनिधीचा पाडाव केला. " ता १-८-१८१२ रोजीं
फौजेचे बेगमीस बाजीरावानें गोखल्यास सरंजाम दिला. " बाजीरावाचा बिघाडाचा
डौल दृष्टीस पडतांच एल्फिन्स्टनर्ने बापूकडे निरोप पाठविले, कीं ' आपण
आमचे लक्षांत असावें. ' त्यावरून धन्याचें इमान बुडविल्यास इंग्रज बहादुरच
मला दोष लावतील, चाकरीवर प्राण गेला तरी चिंता नाहीं, परंतु लोकांचा