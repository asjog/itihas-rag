असा श्रीमंतांचा बेत आहे. कांहीं दिवस वाटाघाट होऊन ता. २४०९०१८०३ रोजीं
सर्जेरावानें चारशें लोकांनिशीं पुण्यास येऊन श्रीमंतांचें दर्शन घेतले. श्रीमंत यांची
तारीफ बहुत करितात, कीं यांचे तोडीचा मनुष्य नाहीं. नंतर घाटग्यानें थोडीबहुत
फौज जमवून बाजीरावाच्या नावडत्या मंडळीची खोड मोडली.' पुढें इंग्रजांचें युद्ध
संपून सिंद्याची वाताहात झाली तेव्हां सर्जेराव फिरून दौलतरावाकडे गेला. स.
१८०४ च्या सबंध वर्षात सिंदे होळकरांनी मिळून पुनः इंग्रजांस नरम करण्याची
सारखी खटपट घाटग्यानें सिंद्याजवळ राहून केली, त्यामुळे सिंद्याजवळ इंग्रज रेसिडेंट
जेंकिन्स होता, त्याचें व घाटग्याचें वांकडे आलें. स. १८०५ च्या जानेवारींत
सागर नजीक सिंद्याचा मुक्काम असतां एके रात्रीं पेंढाऱ्यांनी रेसिडेंटाचा गोठ लुट्न
त्यास अटकेंत ठेविलें. हें प्रकरण हळूहळू विकोपास जाऊन ग० ज० नें सिंद्यास
धमकावणी दिली, की घाटग्यास तुम्ही दूर करा, नाहीं तर आम्ही तुमच्यावर एकदम
शस्त्र धरूं. रेसिडेंटास तर सिंद्यानें प्रथमच मोडून दिलें होर्ते, परंतु पुढें नाइलाजास्तव
घाटग्यासही दूर करणें त्यास भाग पडलें. पुढें तीन वर्षे घाटगे बाहेर बाहेर होळकरा-
कडे वगैरे संधानें लावीत होता. जेंकिन्सच्या अटके संबंधानें ओवेनकृत वेलिंग्टनचे
खलिते ले. २१८ व २३१ पृ. ३७७ व ४०६ हे अवश्य वाचण्यालायक आहेत.
जेन्किन्स यास बातमी कळली, की सर्जेराव घाटगे याचा पत्रव्यवहार होळकर
व त्याचे साथीदार मीरखान वगैरेशीं सारखा चालला असून, तो इंग्रजांविरुद्ध
मोठा उठावा करीत आहे. यशवंतरावानेंही या वेळीं असा पुकारा केला, की इंग्रजां-
विरुद्ध सर्व हिंदु दौलतदार उठले असून सर्वानीं मिळून एकदम त्यांचा पाडाव केला
तरच आपला निभाव आहे. यशवंतरावाच्या या सुनावणीस नागपुराहूनही जोराचा
पाठिंबा मिळाला. अशा रीतीनें ज्यांनी त्यांनी आपले गेलेले प्रदेश परत मिळविण्याचा
उद्योग चालविला, या बातम्या ग० ज० नें पुण्यास क्लोज यास कळवून सर्जेरावाविषयीं
सावध राहण्यास सुचविलें; आणि इकडे जेकिन्स यास लिहिलें, 'तुम्हीं प्रथम दौलत-
रावाकडे जाऊन दोन गोष्टी करा. एक त्यानें एकदम उठून उज्जनीस जावें; व दुसरी
सर्जेरावास दूर करावें.' हें धमकावणीचे पत्र येतांच रसिडेंट जेन्किन्सनें दौलतरावाची
भेट घेऊन त्यास आपले सर्व संशय खुलासेवार कळविले, दौलतराव बोलला, "तुम्ही
आपल्या मनांत भलतेच कुतर्क लढवितां हें बरोबर नाहीं. माझी निष्ठा इंग्रजांचे ठायीं
अढळ आहे. ती केव्हांही बदलणार नाहीं. मी मुद्दाम पूर्वेकडील मार्गानें जात आहे,
याचें कारण माळवा प्रांत होळकरार्ने उद्ध्वस्त केल्यामुळे तिकडे आपणास फौजेची
