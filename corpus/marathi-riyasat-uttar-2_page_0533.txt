परशुरामभाऊ नानास कशा प्रकारें धीर देत असे हें खालील पत्रावरून दिसून येतेंः 'मोरोबा दादाचे समजाविशींचा मजकूर लिहिला त्यावरून चित्तास बहुत वाईट वाटलें. हीं कर्मे केवळ मात्रागमनी असेल त्याचीं. आपणांवर दोष ठेवितील त्यांचे जिव्हेस किडेच पडतील, यांत संदेह नाहीं. आपण तसल्या बोलण्याचे रोषही मनांत न आणितां सावधतेनें काम करीत जावें. होणें जाणें ईश्वरा-धीन आहे. आपण श्रीमंतांचे चरणीं निष्ठेनें आहेत, तेव्हां जें चित्तावर धरतील तेंच सिद्धीस जाईल. श्रीमंतांचें वाईट इच्छितील त्यांचे मनोरथ व्यर्थ होऊन फजितीस पात्र होतील हे खातरजमा असों द्यावी. आपण अवसान टाकून लिहितां येणेंकरून चित्त बहुत व्याकुळ आहे. आपणास ईश्वर कधीं पंचांत पाडणार नाहीं. वरचेवर पत्र पाठविण्यास बहुत सावध असावें. जे समयीं आपण आज्ञा करितील ते समयीं सन्निध आहों असें चित्तांत असावें. माझे उदासपणाचा संशय चित्तांत किमपि नसावा. आपल्याशिवाय नाहीं. ' +

पटवर्धनांच्या घरांत लहान होतकरू मुलांची शिस्त खालीलप्रमाणें वर्णिलेली आढळते. 'प्रकृतीस जपत जावें, नमस्कार घालावे. अध्ययनाविषयीं सांगितलेंच आहे. (फौजेचा ) कारखाना वगैरे पाहत जावें. काकांचे आज्ञेप्रमाणें वर्तणूक करावी. घोडीं फेरावयाचा अभ्यास नित्य करावा, तो प्रकृति स्वस्थ असल्यास, शरीरीं विकार होय असा न करावा.' यांच्या इतकें नमुनेदार घराणें सहसा आढळत नाहीं. ×

(५) नागपुरकर रघूजी दुसरा, स्वभाव, कर्तृत्व व राहणी. - (स.१७५७-१८१६).इतिहास लेखचित्रांचा बनतो. यासाठीं सवाई माधवरावाच्या अमदानींतील प्रसिद्ध व्यक्तींचीं शब्दचित्रे ठिकठिकाणीं दिली आहेत. पहिल्या रघुजीचा नातू दुसरा रघूजी, हा सवाई माधवराव व नानाफडणीस यांच्या वेळेस प्रमुख असून त्यानेंच स. १८०३ सालों इंग्रजांशीं आसई, आडगांव वगैरे ठिकाणीं लढाया मारून मराठशाही सांभाळण्याचा कसून प्रयत्न केला. या रघूजीची हयात इ. स. १७५७ ते १८१६ ची असून सामान्यतः त्याची हकीकत बाहेर फारशी कोणास ठाऊक नाहीं, याकरितां ती या लेखांत उपलब्ध कागदांच्या आधार देण्याचा उद्देश आहे.

मुधोजीची बायको चिमाबाई हिच्या पोटीं रघुजीचा जन्म स. १७५७ त झाला असें हेस्टिंगच्या पत्रावरून निश्चित ठरतें; आणि त्या संबंधानें निरनिराळीं अंदाजी + ऐ. टि. ६.४०. × खरे ३३८२.
