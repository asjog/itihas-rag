मेणवली गांव जप्तींत होता तो मोकळा करून तिच्या हवालीं केला. पुढे ती मेणव-
लीच्या वाड्यांत जाऊन राहिली.
नानानें आपल्या हयातींत ता. १-१२-१७९४ रोजी दामोदर बळवंत यास
दत्तक घेतलें होतें, परंतु तो दत्तक पुत्र पुढें लवकरच वारला. त्यानंतर पुनः दत्तक
पुत्र घेण्याची त्याची इच्छा होती, पण ती हयातींत सिद्धीस गेली नाहीं. पश्चात्
बाजीरावाचें राज्य असेपर्यंत जिऊबाईचा जीव ठिकाणीं नव्हता. मराठी राज्य गेल्यावर
बाईकडे नक्त नेमणूक १२ हजार रु, मेणवली गांव, निजामाकडील जहागीर पांच हजा-
रांची, एवढें उत्पन्न चालू असून शित्राय पुण्यांतील बेलबागेच्या खर्चाकरितां ५ हजारांची
नेमणूक मिळे. हे सर्व उत्पन्न वंशपरंपरा चालू राहण्याची जिऊबाईने पुष्कळ खटपट
केली: आणि त्या उद्देशानें तिनें थोरले बाळासाहेब मिरजकरांचा जांवई रामकृष्णपंत
भानु याचा मुलगा गंगाधरपंत यास दत्तक घेऊन त्याचें नांव महादाजीपंत रावसाहेब
असें टेविलें. हें दत्तविधान शके १७४९, १८२७ त झालें असें खरे लिहितात तर
स. १८३५ सालीं झालें अमें प्रो. भानु कळवितात. एकंदरीत जिऊबाई ही आपल्या
नव-याप्रमाणेंच किंवा बाजीरावाची मुलगी बयाबाई आपटे इच्याप्रमाणें प्रचंड घडा-
मोडी व अवस्थान्तरें पाहून शके १७७५ फाल्गुनांत (मार्च १८५४) मरण पावली.
बाई शहार्णी व सदाचरणी असून तिनें आपल्या जगद्विख्यात पतीचे नांव निष्कलंक
राखिलें. जिऊवाईच्या पश्चात् तिची नेमणूक बंद होऊन मेणवली गांव जप्त झाला, तो
पुढें गव्हर्नर सर बार्टल फियरनें माधवराव बल्लाळास वंशपरंपरा इनाम करून दिला.
माधवराव बल्लाळ स. १८७७ त वारला. त्यासही संतान नव्हतें. त्याच्या बायकोनें
पुढें मुलगा दत्तक घेऊन नांव बाळाजी माधव ऊर्फ नानासाहेब असें ठेविलें. हे गृहस्थ
हल्ली विद्यमान आहेत (स. १९३१).
कोणत्याही पुरुषाच्या किंवा घराण्याच्या राष्ट्रसेवेची किंमत इतिहासकार पाहिजे ती
ठरवोत, परंतु कोंकणांतील भट घराण्यानें देशावर येऊन मराठी राज्याची जी कांहीँ
कामगिरी केली तींत भानूंच्या घराण्याचाही बराच भाग आहे. दोनही घराणीं
एकदमच प्रवासास निघालीं, आणि बाजीरावाच्या अल्पकालीन पोरकटपणापलीकडे
उभयतांचा ऋणानुबंध अव्याहत चालला यांत संशय नाहीं. पेशव्यांचे घराण्याचा
अस्त झालेला आज दिसतो तसाच जवळ जवळ भानूंचाही अस्तच आहे. वरील
रामकृष्ण गंगाधराचा भाऊ भास्कर गंगाधर याचा उल्लेख स. १८५५ सालच्या एका
इंग्रजी पत्रांत आलेला स्मरणीय आहे. (खं. १०-३२७).

