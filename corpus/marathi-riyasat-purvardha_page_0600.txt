सन १६८६ त संभाजीच्या हालचाली काय होत्या त्या स्पष्टपणें कळत
नाहींत. ऑर्मू फारशी माहिती देत नाहीं. वास्तविकपणें संभाजीच्या एकंदर
कारकीर्दीचा इतिहास हाच फार अपुरा व अप्रसिद्ध आहे. सन १६८५
च्या ऑक्टोबरांत त्यानें भडोचवर स्वारी केली, व त्याच सालीं त्याच्या
फौजेनें बऱ्हाणपुरापर्यंत मोगलांचा मुलूख साफ बुडविला. औरंगजेब दक्षि-
णेंत आल्यापासून विजापुरच्या मुलखांत त्याची फौज उद्योग करीत होतीच.
दिलीरखान त्या कामगिरीवर होता. शहाआलमचें व त्याचें वांकडे होतें.
कारण स. १६६८ त शिवाजीशीं शहाजाद्यानें कारस्थान चालविलें त्यांत
दिलीरखान सामील झाला नाहीं. उलट त्यानें हीं सर्व कारस्थानें बादशहास
कळविलीं. इल्लींच्या प्रसंगीं शहाजाद्यानें विषप्रयोग करून दिलीरखानास
ठार मारिलें. ( डिसेंबर १६८३ ). त्यानंतर औरंगजेबाची फौज विजापु-
रावर गेल्यामुळें, विजापुराकडील आपल्या प्रदेशाच्या संरक्षणाकरिता
संभाजी पन्हाळा व त्याचे आसपास राहूं लागला. औरंगजेबानें निराश
होऊन संभाजीचा नाद सोडून दिला होता. औरंगजेब जितका परधर्मी
हिंदूंचा द्वेष करी, तितकाच तो शियापंथाचा द्वेष करी. त्याच्या हाताखा-
लचे मोठमोठे कामगार व सेनापति शियापंथी होते, तथापि त्या पंथाचा
द्वेष त्याच्या मनांत अत्यंत होता. ' शियांना मारणारी ' असें कित्येक
कठ्यारींचें त्यानें नांव ठेविलें होतें. पत्रव्यवहारांत शियांचा उल्लेख आला
तर त्यांस शिवी दिल्याशिवाय तो कधीं राहत नसे. त्याच्या हाता-
खालचे शियापंथी कामदार कसे तरी त्यास फसवून वेळ मारून नेत.
विजापुर व गोवळकोंडा येथील सुलतान शियापंथी होते, तेव्हां त्यांचा
नाश करावयाचा हा धार्मिक मतलब त्यानें धारण केला. खरें म्हटलें असतां
पोटांत राज्यवृद्धीचाच हेतु होता. शेख-उल्-इस्लाम नांवाचा
एक विद्वान् व थोर पुरुष त्याजपाशीं होता, त्यानें हीं राज्यें जिंकूं
नयेत म्हणून औरंगजेबाची पुष्कळ विनवणी केली. तें औरंगजेबानें
ऐकिलें नाहीं. तेव्हां तो शेख बादशहास सोडून चालता झाला. बादशहानें
विनवणी करून बोलाविलें असतांही बादशहाचें पुनः तोंड बघण्यास तो
आला नाहीं. हीं दोन राज्यें जिंकण्याचा संकल्प तीस, चाळीस वर्षांचा
होता. तो त्यानें आतां सिद्धीस नेला. २७ मार्च १६८५ रोजीं शहाजादा
अजम व खानजहान बहादूर यांनीं विजापुरास वेढा घातला. २३ मे रोजीं