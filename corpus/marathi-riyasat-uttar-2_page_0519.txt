स्वाऱ्यांत वावरत होता. म्हणून त्याची व पेशव्याची सलगी आरंभीं पुष्कळ होती.
शिवाय नानानें सुद्धां पेशव्याचें मन होळकराविषयीं जितकें अनुरक्त ठेवलें तितकें
महादजीविषयीं ठेवलें नसावें. स. १७८१ च्या डिसेंबरांत माधवराव तुकोजीच्या
पुत्राच्या लग्नास वाफगांवास गेला होता. स. १७८५ त बदामीच्या स्वारीस निध-
तांना पेशव्यानें तुकोजीस पोषाख व दागिने दिले ते खुद्द स्वतः पसंत करून दिले.
सरदारांच्या व्यवहारांसंबंधानें पुण्यास ज्या वाटाघाटी किंवा भानगडी चालत,
त्यांची वार्ता वयोमानाप्रमाणें थोडथोडी पेशव्याच्या कानावर जात असलीच
पाहिजे. पुढें स. १७८७ त तुकोजी होळकर उत्तरेत गेला आणि महादजी
स. १७९२ त पुण्यास आला, त्या वेळीं पेशव्यास सर्व व्यवहार चांगले कळू
लागले होते. नुकतेच घासीरामाचे प्रकरण घडून त्यांत त्यानें नानाच्या
विरुद्ध आपली सत्ता गाजवून लोकांत वाहवा मिळविली होती. महादजी तर
अगोदरपासूनच नानाप्रकारें पेशव्याची मर्जी आपल्यावर खूष ठेवीत असे.
पेशव्यास शिकारीचा नाद आहे हें ऐकून हिंदुस्थानांतून दोन उत्कृष्ट गेंडे त्याज-
करितां पाठविले. अशा दुसऱ्या चिजा तो वारंवार पेशव्यास पाठवीत असे.
पुण्यास आल्यावर महादजीचें व त्याचें संघटण लगोलग वाढलें. पेशव्यास
शिकारीचा नाद होता, त्याच नादानें महादजी त्यास वारंवार स्वतः शिकारीस नेऊ
लागला. दररोज दोघांचीं भाषणें व खलबतें होऊन महादजीनें पूर्वेतिहासाची व
प्रस्तुतच्या घडामोडींची सर्व माहिती पेशव्यास स्वतः करून दिली. महादजी
आल्याबरोबर बादशहाने दिलेल्या पदव्या स्वीकारण्याचा जो अपूर्व समारंभ
पुण्यास झाला, त्यानें व पुढील सालच्या रंगाच्या समारंभानें महादजीच्या
कर्तबगारीचा ठसा पेशव्याच्या मनावर उमटला; आणि कागदी कारभारापेक्षां
लष्करी जोराची जाणीव त्याच्या मनांत उत्पन्न झाली. आपल्या गोड स्वभावानें
महादजीनें त्या तरुण मुलाचे मन तेव्हांच आपल्याकडे आकषून घेतलें. दीड वर्ष
पावेतों बहुधा दररोज उभयतांची भेट व बोलणें, केव्हां एकांतांत तर केव्हां
दरबारांत सर्वा समक्ष होत होतें. आजपर्यंतच्या पेशव्यांनीं धनीपणानें वागून
राज्याचा विस्तार केला ही मुख्य गोष्ट सवाई माधवरावास पढवून, त्याच्या अंगीं
धनीपणा उत्पन्न करण्याचें बिकट काम महादजीनें केलें. नारायणरावाच्या मृत्यु-
पासून वीस वर्षे धनीपणा गाजविणारा पुरुष पेशव्यांच्या घरांत नसल्यामुळे कशी
बेबंदशाही माजली, हे त्यानें माधवरावास समजून दिलें. घासीरामाचा बोजवारा,
