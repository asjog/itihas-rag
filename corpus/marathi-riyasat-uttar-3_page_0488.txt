हा शब्द त्याच्या तोंडीं फार आहे; बोलतांना मधून-मधून इंग्रजी शब्द खूप घुसडून
देतो !” अशी या पुरुषाची पूर्व पीठिका आहे.

६ शास्त्र्याच्या खुनामुळें बडोद्यांतील स्थित्यंतर (स.१८१५-१७).
बडोद्याचा पुढील वृत्तान्त येथेंच पुरा करणें संगतीच्या दृष्टीनें इष्ट आहे. शास्त्री
नाहीसा झाल्यानें बडोद्यांतील इंग्रजविरोधी पक्षास किंचित्काळ मोठें समाधान वाटलें;
आणि इंग्रजांचें धोरण ही कांहीसें कुंठित झालें. बडोद्यांतील इंग्रजांचा पाय बराच
डळमळित होता. पुणेकर व बडोदेकर या दोन इंग्रजविद्वेषी पक्षांनी शात्र्यास लंबे
कलें अशी खात्री होऊन, इंग्रजांनी दोघांच्याही पाठीमागें ससेमिरा लाविला. मात्र
उघड युद्ध तात्काळ सुरू करण्याची त्यांस छाती झाली नाहीं. कारण नेपाळशीं युद्ध
सुरू असल्यामुळे मराठ्यांचें युद्ध अंगावर घेण्याची त्यांस सोय नव्हती. म्हणून नुसत्या
दबकावणींत त्यांनी एक दोन वर्षे काढून व मराठ्यांत फोडाफोड करून आपली तयारी
पूर्ण झाल्यावर स. १८१७च्या अखेरीस त्यांनी मराठ्यांवर शस्त्र धरिलें. पुण्यांत
खुनाचा आरोप त्रिंबकजीवर आणून त्यास स्वाधीन करण्याबद्दल बाजीरावास निकड
लाविली, त्याचवेळीं बडोद्यांत त्यांनीं सीताराम, फत्तेसिंग वगैरेंस उपद्रव सुरू केला.
सीतारामाच्या पक्षानें सर्व बाजूंनीं इंग्रजांचा उच्छेद चालविला होता. दरवडेखोरांस
त्यांनी आश्रय दिला. काठेवाडच्या संस्थानिकांस इंग्रजांविरुद्ध चिथविलें. खेडा अमदाबाद--
कडील रयर्ता इंग्रजांवर उठल्या. इंग्रजांनीं पुण्यास त्रिंबकजीला पकडण्याबद्दल उद्योग
चालविला, तसाच भगवंतराव व गोविंदराव यांस स्वाधीन करण्याबद्दल फत्तेसिंगास
निकड केली. स.१८१६ च्या नोव्हेंबरांत ते स्वाधीन झाले. सीतारामाची दिवाण-
गिरी इंग्रजांनीं काढिली, त्याची तक्रार आनंदरावानें बाजीरावाकडे केली, कीं इंग्रजांस
असा अधिकार नाहीं. गोविंदराव पुण्यास होता त्यास आनंदरावानें लिहिलें, 'तुम्हीं
केलेंत तें तुमच्या निष्प्रेस योग्यच होतें;' आणि धारेस काकाजी फणसे यास लिहिलें,
' येथील काम फत्ते झालें, आतां तुम्ही येऊन दिवाणगिरी करा.' गहिनाबाई व
तख्ताबाई यांसही शास्त्री नाहींसा झाल्यानें फार संतोष झाला. सीताराम नजरबंदींत
होता तरी त्यानेंही खटपट करण्यांत कसूर ठेविली नाहीं. बापू रघुनाथ धोरेस होता
त्यास त्याने फौजेसह बडाद्योस बोलाविलें. फत्तेसिंग आपण होऊन सीतारामास इंग्रजांचे
हवालीं करीना, तेव्हां त्याचे वाड्यास ता. २००९०१८१५ रोजीं गराडा घालून त्यांनीं
त्याचा बाहेरचा व्यवहार बंद केला, आणि पुढील सालाच्या एप्रिलांत त्यास मुंबईस नेलें.
रस्त्यांत नवसरी येथे त्यास आनंदरावाची सनद पाँचली, कीं तुमची नेमणूक दीडपट
वाढविली आहे.

