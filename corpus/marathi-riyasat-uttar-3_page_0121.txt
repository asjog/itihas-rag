गर्दीत निधामल दिल्लीहून उठून लखनौस गेला, तेथे मृत्यु पावला. आतां
या दिवसांत येथे कोणी जुने हिंदु मातबर चित्रकार राहिले नाहींत. उपासा-
मुळे व बेरोजगारीमुळे कसबी लोक कूल उठोन गेले. पहिली दिल्ली आतां
राहिली नाहीं.' पुरंदऱ्यांनी सासवडास उत्तरेतील चित्रांचा फार चांगला संग्रह
केला होता, तोही अनास्थेमुळे निरनिराळ्या लोकांनीं लांबविला. त्यांपैकी कांही
चित्रे आपणास मिळावीं अमा प्रयत्न नानानें केला होता. बाजीरावाचे वेळेपासून
सालोसाल मराठ्यांच्या स्वाऱ्या उत्तरेत होत गेल्या, त्यांच्या योगानें महराष्ट्राचे जीवन
कसकसें पुष्ट होत गेलें हा विषय चौकशीनें स्पष्ट करण्यासारखा आहे, विशेषतः
नानाफडणिसाची दृष्टि संसाराच्या नानाविध बावतींत विशेष व्यापक होती हैं ध्यानांत
ठेविलें पाहिजे. नानाचें बेलबागेचें मंदिर, मेणवलीची बाग वगैरे गोष्टी त्या वेळीं
अत्यंत नांवाजलेल्या होत्या. नानाप्रकारची फळ झाडें व फुलझाडें परिश्रमानें पैदा करून
आपल्या बागेत नानानें लाविली. 'मुंबईकर सावकार मेस्त्र मिंगेल याजकडून
लीचीसचीं कलमें पुण्यास आलीं' असा उल्लेख १६-१०-१७९९ चा आहे
नवीन बाजार पेठा वसत्रून, पुल, तलाव, धरणें, गढया वगैरे बांधून लोकस्थिति
सुधारण्याकडे नानाचे लक्ष विशेष होतं. जानाचेंचसें काय, पण सामान्यतः सर्व लहान
मोठ्या मराठे सरदारांचा हा एक मोठा अंगचाच शोक होता असें म्हटलें तरी
चालेल. वाडीस जाधव, सासवडास पुरंदरे, सोनोरीस पानसे, वाईस रास्ते अशा सर्व
परदारांच्या दोनशें वर्षातील कृत्यांची हकीकत लिहिण्यास स्वतंत्रच उद्योग करावा
लागेल. एकंदरीत त्या वेळच्या मानानें सर्व मराठ्यांचें लक्ष मुखसोयी वाढविण्याकडे
विशेष होतें. 'रायाजी पाटलांनी मौजे बारींत बाजारपेठ घालून वसविला. पेठेस व
व वाजारास पैका लावून आबादी केली. नवे लोक वस्तीस बाजारास आले, येतात.
आतांशी बाजार बरा भरूं लागला आहे, त्यांचे संरक्षणास शिबंदी खर्च होतो. इतर
खर्चही लागतो.' असं पत्र रायाजी पाटलाकडून नानास गेलेलें नमूद आहे. रस्ते
व दळणवळणाची साधनं नव्हतीं, तेव्हां या बाजार पेठांवरच सर्व रयतांची गुजराण
होई. हल्लीं मुंबई, पुणे, अमदाबाद सारख्या शहरांतील बाजार पेठांचें काम पूर्वी हे
आठवड्याचे गांवबाजार व जत्रा वगैरे करीत आणि त्यांस मोठी किफायत असे.
वन्हाड खानदेश गुजरात वगैरे कडील कापसाचा व्यापार सुरत भडोच वगैरे
वंदरांतून परदेशांशी चाले, त्यांत येथील व्यापाऱ्यांस मोठी किफायत होई. रॅली
ब्रदर्सचे पूर्वगामी हिंदी व्यापारी होते. इंग्रज ईस्टइंडिया कंपनीनें हिंदी व्यापाऱ्यांना

