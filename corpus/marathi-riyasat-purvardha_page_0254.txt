मानितो ? येतां जावळी, जातां गोवली. पुढे एक मनुष्य जीवंत जाणार नाहीं. तुम्हांमध्ये पुरुषार्थ असला, तर उदईक याल तर आजच यावें. आम्ही कोंकणचे राजे असून, आमचा राजा श्रीमहाबळेश्वर, त्याचे कृपेनें राज्य करितों, आम्हां भीचे कृपेनें पादशहाने राजे किताब, मोरचेल, सिंहासन मेहेरबान होऊन दिधलें. आम्ही दाईमदारी दरपिढी राज्य जावळीचे करितो. तुम्ही आम्हासी खटखट कराल, तर पष्ट समजून करणें. आणखी वरकड मुलूख तुम्हांस आहे. येथे उपाय कराल तर अपाय होईल. यश न घेतां अपयशास पात्र होऊन जाल.' असें कृष्णाजी राजे मोरे यांहीं शिवाजी महाराजांस लेहून पाठविले, त्यांचीं पत्रे शिवाजी महाराजें ऐकून परम संतप्त जाहले. आणखी प्रतिउत्तर पाठविलें जे, 'जावळी खालीं करून, राजे न म्हणोन, मोरचेल दूर करून, हात रुमालेंग बांधून, भेटीस येऊन, हुजूरची कांहीं चाकरी करणे, इतकियावर बदफैली केलिया मारले जाल.' ऐसे पत्र चंद्रराव मोरे ऐकून परम राग आला मग करडा जबाव शिवाजी राजे यांस लिहिला कीं, 'दारूगोळी महझूदं आहे. कांहीं बेजबाबास खुतें घालून लिहिले, तें कासियास ल्याहाविले ? थोर समर्थ असों.' याउपर चंद्ररायाचा व शिवाजी महाराजांचा थोर आकए पडला. मग शिवाजी महाराजांचे सुरराव कांकडे दोन हजार दासम जावळीवर रवाना केले. महाबळेश्वराचा निसणीचा घाट दरियाचा उतरून जावळीस वेढा घातला. जावळी अवघड वाट, जाळ्या कळकीच्या दाट, तेथे महिनाभर झुंज जाइलें. महिन्या एका कृष्णाजी बाजी मोरे राजे जावळी सोडून, आपले हासमसुद्धां रायगडास गेले. रायगड बळकावून राहिले. तेथे शिवाजीमहाराजें चढाई करून गेले, रायगड तीन महिने चंद्ररावांहीं भांडविला. मग सल्ला जाहला. जावळींत ठाणें शिवाजी महाराजांचें बैसलें, रायगडही महाराज शिवाजीराजे यांसीं सर जाहला. कृष्णाजी राजे मोरे यांचा शिवाजी राजियांहीं बहुत मान केला. घोडा व सिरपाव दिधला. कृष्णाजी चंद्ररायांहीं रुमाल न घेतला. शिवाजीराजांहीं चंद्रराजांचा मोरचेल दूर करविला. शिवाजीचें मानस होतें की यांस आपले नोकर म्हणून स्थापावें. जेव्हां हुजूर बोलावू तेव्हां येतील ऐसें करून यांची जावळी त्यांस द्यावी. पुढे कृष्णाजी राजानें मुधोळकर व्यंकोजी राजे घोरपडे यांजकडे संघान लावून शिवाजीचा पाडाव करण्याची खटपट