गेला होता. तो नानास म्हणतो, 'तुमच्या पत्रांचे जबाब आम्ही ल्याहावे तर, उत्त-
यस प्रतिउत्तर करावें लागून गोष्टी बहुत विलग पडतील. ईश्वरेच्छेकरून आमचें
येणें देशीं घडेल, ते समयीं उत्तरे द्यावयाचीं तीं देऊ. कागदोपत्रीं लिहून फळ
नाहीं.' कारभाराच्या वाटाघाटीसाठीं अलीबहादरास मोहिमेवरून महादजीनें
सडाच मथुरेस बोलाविलें. ता. १४-२-१७८९ रोजीं भेटी जाल्या. अलीबहाद-
राची महादजीकडे खर्चाची मागणी असून, त्यासाठीं त्यास स्वतंत्र प्रदेश व किल्ले
तोडून देण्याची वाटाघाट चालू होती. अलीबहादर नानास लिहितो, 'पाटीलबावांचा
इरादा आमच्या गळां मुलुख घालून आपण निघोन देशास जावें. कदाचित् ते गेले
तर फौजेमुळे व पैक्यामुळे आमचा गळाठा होईल. आमचें म्हणणे, आम्ही हैं
जोखीम घेत नाहीं. यावरून बावा बहुत नाखूष आहेत. म्हणतात की, नानांसीं
माझा इतका स्नेह, आणि मी सरकारांत हरामखोरी केली नाहीं कीं, मला धन्याचे
'पाय नजरे न पडावे. धन्याचे आज्ञेवरून खर्चाखालीं जेरवार झालों. आणखीही
उमेद बाळगितों कीं, जिवांत जीव आहे तों सरकारांत चाकरी करावी. सारांश, त्यांचें
मानस येथे राहवयाचें दिसत नाहीं. त्यांचे दरबारची मंडळी आम्हांस बहुत
हांसतात कीं, हे देखणे बरे आहेत, परंतु एखादें कार्य डोईवर घ्यावयास सामर्थ्य
नाहीं. आम्हांस तों आपलीं पत्रं आलीं आहेत कीं, कारभार न सांभाळावा.
आम्हांस मुख्य आपण. आपण सांगतील ती वर्तणूक करावयाची, मग पाटीलबावा
रागें भरले तरी चिंता नाहीं.' यासंबंधाचीं उभयतांमधील उत्तरें प्रत्युत्तरे अलीबहा-
दराच्या पत्रांत भरपूर आहेत, तीं वाचून पाहवीं. त्यांवरून एक गोष्ट उघड होते
की, नानानें पुण्यांतून आपल्या सर्व मंडळीस पाटीलबावांशीं विरोधानें वागावयास
मुद्दाया शिकविलें. हरएक गोष्टीविशीं प्रत्येकाची तक्रार व घोळ पाटीलबावांजवळ
येतें... पडे की, लहान सहान गोष्टींत सुद्धां पुण्यास विचारल्याशिवाय महादजीची
भसलत अगर सल्ला कोणीच ऐकेना. महादजीची प्रत्येक सूचना किंवा योजना
सर्वथा आपमतलबी असावयाची, असा प्रत्येकाचा ग्रह होता. मासल्यासाठीं खालील
उपदेश नानानें अलीबहादरास केलेला वाचावा.

' तुम्ही चांगल्या गोष्टी सांगत असतां, ते वांकडे उदासपणें चालू लागल्यास
तुम्ही थोरपण करून घराऊ रीतीनें, चौघांच्या साक्षीनें दोन चारदां बोलून
समेटावें. तुम्ही होऊन त्यांस दुखवू नये. याच रीतीचीं उत्तरें आमचेकडून त्यांल
जातील, त्याविशीं चिंता करूं नये. पाटीलगावांची चाल संदेह न पडावयाचे तेथे
