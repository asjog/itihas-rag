कैंपबेलच्या हाताखालीं इतक्या शौर्यानें व शिताफीनें लढले की, टिपूच्या लाख
फौजेचा कांहीं इलाज चालेना. ऑगस्टच्या आरंभीं उभय पक्षीं युद्ध थांबवावे असा
करार ठरला, परंतु टिपूकडून तो करार मोडला गेल्यामुळे पुनः मंगळूरवर निकरानें
लढाई चालली. तरी पढ़ें उपासमारीमुळे इंग्रजांचा निरुपाय होऊन त्यांनीं जाने-
वारी ३० स.१७८४ रोजीं मंगळूरचें ठाणें टिपूच्या हवालीं केलें. यावरून मद्रासकर
इंग्रजांचा टिपूनें कसा धुव्वा उडविला तें ध्यानीं येईल. पूर्वेच्या बाजूनें कडाप्पाकडे व
पश्चिमेकडे डिंडीगलवरून कोइमतूर पावेतों अमे आणखी दोन दिशांनी टिपूच्या
राज्यांत घुसण्याचे इंग्रजांनी प्रयत्न केले, पण तेही सिद्धीस गेले नाहींत. तेव्हां गव्हर्नर
मेकार्टनेचा अगदीं नाइलाज झाला आणि दतीं तृण धरून त्यानें टिपूकडे तहाची
याचना केली, आणि आपण होऊन युद्ध बंद ठेविलें. हा लांछनकारक प्रकार ताबडतोब
बंद करण्याबद्दल हेस्टिंग्सनें हुकमावर हुकुम पाठविले, पण ते अंमलात आणण्याचें
कांहीं एक साधन मद्रासकरांच्या हाती राहिले नाही. टिपूनही तहाच्या प्रकरणीं
इंग्रजांची भरपुर टवाळी केली. त्यानें अंतस्थ गतीने आपला हस्तक मद्रासेस पाठवून
त्याजकडन गव्हर्नराम सूचना केली की, इंग्रजांनी तहाचे वाटाघाटीसाठीं आपले
वकील मंगलर येथे पाठवावे. त्याप्रमाणे दोन इंग्रज वकील मद्रासेहून आले. ते येतांच
टिपूनें चहुंकडे पुग्वारा केला की, 'नहाचे बाबतींत माझी मनधरणी करण्यासाठीं
इंग्रजांनी हे वकील पाठविले आहेत. नंतर त्यानें पदोपदीं त्या वकिलांची मान-
हानि करून टर उडविण्याचा उपक्रम केला. प्रवासांत त्यांच। सामान्य माणसांप्रमाणे
अडवणूक केली. तीन महिने त्यांस अडकवून ठेवून मग त्यांस आपल्या वकिला-
बरोबर परत मद्रासेस खुलाशासाठी पाठविले. तेथून ते पुनः मंगलोरला येत असतां
पावलोपावलीं त्यांची मानखंडना केली. त्यांच्या उताऱ्यावर तंबूच्या सभोंवार
फांशीं देण्याचे खांब उभे करून दिले. त्यामुळे त्या वकीलांचा इतकी घाबरगुंडी
उडाली की, त्यांनी पळून बंदरांतील जहाजांवर जाण्याचा बेत ठरविला. शेवटीं
बरेच दिवस वाटाघाट चालन ता. ११ मार्च १७८४ रोजी तह कायम झाला.
त्या वेळचें वर्णन टिपूनें असें जाहीर केलें कीं, 'इंग्रजांचे वकील दोन तास पावेतों
हातीं टोप्या घेऊन तहावर सही करण्याची आम्हांस याचना करीत होते. त्यांतच
पेशव्यांच्या व निजामाच्या वकिलांनी सुद्धां नाना प्रकारें आमचीं आर्जवें केलीं.
तेव्हां मग आम्हांस करुणा उत्पन्न होऊन सदय अंतःकरणानें इंग्रजांची विनंति
आम्हीं मान्य केली.' एकमेकांनी जिंकलेले प्रदेश परत द्यावे, एवढा एकच मुद्दा या
