वधींत अनुभवाव्या लागल्या त्यांच्या योगानें त्याचें मन चलच्चित्रपटांतील
देखाव्यांप्रमाणें अत्यंत भांबावून गेलें. झालें काय व आपण आहों कोठें याची उमज
पडण्यासच त्यास पुष्कळ काळ लागला. दौलत संभाळणें म्हणजे पतंगाचा खेळ नव्हे
ही खात्री त्यास हळू हळू पटत चालली. एके बाजूनें माल्कम, क्लोज, वस्ली यांच्या-
सारखे जहांबाज सर्वभक्षक सामनेवाले, आणि दुसरे बाजूस सर्जेराव घाटग्यासारखे
नाना प्रकृतींचे उपद्यापी सल्लागार, या दोहोंच्या साकट्यांत त्या बिचाऱ्या निर्बुद्ध व
विलासी तरुणाचा साफ चेंदा होऊन गेला. निश्चित धोरण असें त्याला कोणतेंच
स्वीकारितां येईना. प्रवाहपतित होऊन तो वाहत चालला होता. सर्व बाजूंनों इंगळ्या
लागल्याप्रमाणें त्याची अवस्था होती. होळकराशीं युद्ध सुरू होतांच ब-हाणपुरच्या
तहानुसार इंग्रजांनी दौलतरावाची सर्व फौज आपल्या मदतीस बोलाविली. ती देत
नाहीं म्हणण्याची त्यास सोय नव्हती. फौज न पाठवावी तर आपण होळकरास सामील
आहों असें समजून इंग्रज पुनः आपणास बडवणार. अगोदरच त्यास धाडस म्हणजे
काय हे ठाऊक नव्हतें. त्यांतून नुकतेच युद्धांत हात चांगले पोळून निघाल्यामुळे पुनः
त्या भानगडींत पडूं नये, अशी त्याची मनोदेवता त्यास शिकवीत होती. उलट
यशवंतराव होळकराचा त्याजकडे एकसारखा लकडा चालू होता, की झालें तें सर्व
विसरून तुम्ही एकदम कंवर बांधून मला सामील व्हा. तुम्ही, मी व भोसले एक
झाल्यावर इंग्रजांची बिशाद काय ? त्यांना तत्काल उखडून देऊन आपण मराठशाहीचा.
पुनः उद्धार करूं. बाजीरावाचेंही सिंद्यास असेंच अंतस्थ प्रोत्साहन होतें. सर्व शहाणे वः
जाणते लोक दौलतरावास दोष देऊन राज्य इंग्रजांचे घरांत घातल्याबद्दल त्याची नाचक्की
करीत होते. सर्जेराव घाटग्यासारखे विकृष्ट सल्लागार सुद्धां या वेळीं होळकरास सामील
होण्याविषयीं दौलतरावास टोचणी लावीत होते. अशा या भयंकर ओढाताणींत त्या
बेहिमती दौलतरावानें आपला निभाव कसा करावा ? मतिभ्रष्ट माणसाला यांत तोड
एकच; ती ही कीं ज्या वेळीं जें सुचेल तें बोलावें, थाप द्यावी, लपून बसावें, कसेंही
करून आतांचा प्रसंग निभवावा; उद्यांची बात उद्यां. तात्पर्य, एकच व्यवस्थित
धोरण इतउत्तर दौलतरावानें ठेविलें नाहीं. जसा प्रसंग नाचवील, किंवा जो कोणी प्रसंगीं.
त्यास जिकडे ओढील, तिकडे जाण्यापलीकडे दुसरें कांहीं त्यानें केलें नाहीं. इ. स.
१८०४ व १८०५ या दोन सालांत दौलतरावाची काय अवस्था होती तिचें स्वरूप
हैं असें आहे. दौलतरावाचा हा स्वभाव पूर्णपणें ओळखून त्याचा भरपूर फायदा
पदरांत पाडून घेण्याचे कार्य रेसिडेंट माल्कमनें मात्र चांगलें केलें. एक तर त्यास
