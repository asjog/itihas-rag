राजकारणांत आपल्या तर्फेच्या वर्तमानपत्रांचे साहाय्य घेण्याची इंग्रजांची
हातोटी आजच्याप्रमाणें त्या वेळींही अमलांत होती. ज्या गोष्टी अधिकारावर
असलेल्या पुरुषास उघड बोलून दाखवितां येत नाहींत, त्या हलकेच वर्तमानपत्रद्वारां
प्रथम प्रसिद्ध करावयाच्याः मग त्याचा इनकार किंवा कथा ममर्थन करण्याचा
प्रसग आणून किंवा कानावर हात ठेवून, राजकारण खेळवायचे. असाच प्रकार
इंग्रजांनी महादजीशीं केला.
ता. १२-५-१७८५ च्या कलकत्ता गॅझेटां'त खालील मजकूर प्रसिद्ध
झाला. " आम्ही सर्व वाचकांस अधिकारयुक्त वाणर्णानें अशी खवर कळवितों कीं,
या महिन्याच्या सातव्या तारखेस बादशहा व त्याचा कुलमुखत्यार महादजी
सिंदे यांजकडन गव्हर्नर जनरलांकडे बंगालच्या चौथाईची मागणी आली आहे.
आजपावेतों चढलेली सर्व रक्कम एकदम चुकती करून यावा अशी ही मागणी
आहे. गव्हर्नर जनरल यांनीं आपला वकील अंडर्सन यास असे लिहून पाठविलें
आहे की, तुम्ही सिंद्यास निक्षन कळवा, चौथाईच्या मागणींत दरम्यानगिरी कर-
ण्याचा तुम्हांस बिलकूल अधिकार नाहीं; तुम्ही असा अतिप्रसंग कराल तर तो
आम्ही आपला अत्यंत अपमान समजून त्याचा प्रतिकार केल्याशिवाय राहणार
नाहीं.” इंग्रज वकील मेजर ब्राऊन याच सुमारास बादशहाच्या भेटीस दिल्ली
येथे गला असतां, तेथेही त्याजपाशी बंगालच्या चौथाईचा व बादशहाच्या
खंडणीचा हा विषय महादजीनें काढला. त्या वेळा अंडर्सनने आपण होऊन
अगोदरच ही मागणी फेटाळून लाविली होती. महादजीचे म्हणणे असे होतें कीं,
सन १७६५ त बादशहाशीं इंग्रजांचा दिवाणीसंबंधानें तह झाला, त्याअन्वयें
बंगाल, बहार व ओरिसा या तीन प्रांतांची खंडणी बादशहास मिळाली पाहिजे,
आणि मराठ्यांच्या चौथाईची रक्कमही भोसल्यास मिळाली पाहिजे. ती मागील
बाकीसह एकदम सर्व चुकवून, पुढें नियमितपणे देत जावी. महादजानें तरी ही
मागणी एकदम निकरानें न करितां हळू हळू चांचपडत केली. त्याची परिस्थितिच
त्या वेळीं अशी होती की, एकदम सर्व बाजूनी आपल्या नवीन कारभारास विरोध
उत्पन्न करून घेण्याची त्यास सोय नव्हती. त्यामुळे इंग्रजांनी या मागणीचा तीव्र
इनकार केलेला पाहून महादजीनें तो डाव तूर्त तसाच राहूं दिला. मात्र इंग्रजांशीं
कधीं तरी दोन हात करावे लागणार असें मनांत ताडन, त्यानें आपली लष्करी
तयारी शांत चित्तानें चालविली.

