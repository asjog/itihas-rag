द्यावी; कारण तेथे ती वाटेल तेव्हां खालसा करितां येईल. आतां विजापु-
रचे कांहीं प्रांत शिवाजीच्या ताब्यांत आहेत. परंतु विजापुरीं युद्ध करून
ते राज्य काबीज करण्यास हा समय चांगला आहे; त्यांत शिवाजी
मदत करण्याचे कबूल करीत आहे. तेव्हां हा कार्यभाग प्रथम उरकून
घ्यावा, हें मला बरें दिसतें. ह्यासंबंधानें आपला गनोदय ताबडतोब
दुसरे कोणास न कळवितां माझ्याकडेच लिहून यावा. तसेंच शिवा-
जीच्या मागण्यासंबंधानें आपला काय विचार आहे, तो खुलासेवार
कळवावा. आपलें फर्मान शिवाजीच्या नांवचें येईल त्यांत मीं केलेले
ठराव कबूल आहेत, आणि सर्व किल्ले ताब्यांत आल्यावर दुसरें नवीन
फर्मान पाठविण्यांत येईल, असा उल्लेख असावा. '
ता. १४ जून रोजी कोंडाणा शिवाजीनें खाली करून दिला. किल्ल्यावर
शिवाजीची आई व दायको यांची पुष्कळ आप्त मंडळी होती, ती सर्व व
फौजसुद्धां सात हजार लोक निघून गेले. ता. १८ जून रोजी संभाजी
जयसिंगाचे छावणींत हजर झाला, आणि त्यास बादशहाचे हुकुमानें जय-
निगानें पांच इजारांची मनसब दिली.
मराठी बखरींतून ह्या प्रकरणाची थोडीशी निराळी हकीकत मिळते.
जयसिंग तहाचे बोलणं करूं लागला, ह्याचे कारण मोगल फौजेची पुष्कळ
दुर्दशा झाली होती. 'मराठयांनी एकाएकी येऊन रात्रीं दिवसा छापे
घालावे, त्यांस विजय प्राप्त व्हावे; रस्ते, नाकीं, चोरवाटा सर्व बंद ठेवून
त्यांनीं पाळतीवर राहवें, व रानांस आग लावून मोगल फौजेचा पिच्छा
पुरवावा, अशा रीतीनें मुसलमानी फौज अगदीं हैराण होऊन त्यांचे
असंख्य लोक व जनावरें प्राणांस मुकत होतीं (खाफीरखान, गॅझेटियर ).
तेव्हां जयसिंगानेंही तहाचें बोलणें मान्य करण्यांत शहाणपणाच दाखविला.
तो पंडितरावास म्हणाला, ' औरंगजेब बादशहा बलवान, पृथ्वीपति,
त्याशीं तुम्ही सख्य करावें; शत्रुत्वानें राहून, या काळीं परिणाम लागणार
नाहीं. आम्ही हिंदु जयपुरचे राजे; तुम्हीही उदेपुरचे थोर घराण्याचे वंशज,
तुम्ही हिंदुधर्म स्थापन करितां, यास्तव आम्ही तुम्हांस अनुकूल आहोत;
तुम्ही बादशहास शरण याल तर त्यजकडून तुम्हांस माफी देववून कांहीं
मुलूखही जहागीर देववृं; याजबद्दल रजपुतांची आणभाक घेऊन तुमची
खात्री करण्यास आम्ही तयार आहों.' असे बोलून व दिलीरखानाचा

