सातारा हें किल्ल्याचें नांव. शहराचें नांव शाहूनगर ठेवण्यांत आलें. " सर्व कारखाने किल्ला साताऱ्यावरी ठेवून वरता वाडा बांधविला. शाहू-तलाव म्हणून तळें केलें. कांही लोक वरते, कांहीं खालीं रहावे असें केलें. खालीं शाहूनगर त्यास व वाड्यास पाणी खर्चास नाहीं; म्हणून यवतेश्वरा-हून नहर बांधून आणिले. "

शाहू मोठा मनमिळाऊ होता. निःस्पृहता व क्षमा या गुणांच्या जोरावर त्यानें आपला दरारा सर्व मराठमंडळावर बसविला. या दराऱ्याच्या व वैभवाच्या दृष्टीनेंच विचार केला तर उत्तर मराठशाहीत शाहूच्या बरोबरीचा दुसरा पुरुष झाला नाहीं. शत्रूशीं लढत असतांना सुद्धां कधीं आग्रहानें एखाद्यास क्रूर शिक्षा केली, असा प्रकार झाला नाहीं. सर्वांस ममतेनें वागवून त्यानें आपल्या लगामी लाविलें. मनुष्य जोडावा कसा हें तो उत्कृष्ट जाणत असे, जणूं काय बापाच्या विपरीत वर्तनानें राज्यावर काय परिणाम झाला,, तो त्याच्या हृत्पटलावर सदैव कोरलेला होता लोकांनीं केलेले अपराध साफ विसरून तो त्यांस काम देई; आणि त्यांनीं चांगलें काम करून दाखवितांच त्यांस मोठमोठीं इनामं व बक्षिसें देऊन नेहमीं खूष ठेवी. केव्हां त्यांस जरब दाखवी, व केव्हां त्यांचीं आर्जवें करी. ( भा. व. पु. १., प. या. ले. ३६, ३८; व रा. खं. ६, ले. १६, ८६ व ८५ ).

त्याचें औदार्यही अप्रतिम होतें. स्वतः साध्या वृत्तीनें राहून दुसऱ्यास सुखी व आनंदी पाहून त्यास कृतार्थता वाटत असे. बखरींतील हकीकती वाचल्यावर वरच्या सारखा ठसा मनावर उठल्याशिवाय राहत नाहीं. प्रत्यक्ष मारेकऱ्यांनीं येऊन हल्ला केला असतां, त्यांसही त्याजवर शस्त्र उगारण्याची छाती झाली नाहीं. ' कारभाऱ्यांनीं पाहिलें तर तुम्हांस मारतील. शस्त्रें ठेवून निघून जा कसे, ' असें सांगून शाहूनें त्यांस वाटेस लाविलें. ( भो. म. बखर, पृ. ६०. ) ' याप्रमाणें अजातशत्रु महाराज, शत्रूसही घाताची इच्छा होऊं नये, ' अशी शाहूची वृत्ति होती. शाहूच्या वेळेस मराठी राज्याचा फैलाव जितका वरील गुणानें झाला, तितका