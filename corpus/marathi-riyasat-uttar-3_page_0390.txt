सांवतवाडीकर यांजवरही बाजीराव आपलें अधिराज्य सांगू लागला. तेव्हां या
मंडळींनीं त्याजविरुद्ध रेसिडेंटाकडे कागाळ्या नेल्या, आणि एल्फिन्स्टननें त्यांत हात
घालतांच त्याच्याशीं बाजीरावाचे वितुष्ट वाहूं लागलें. ही सर्व उठावणी त्रिंबकजी
डेंगळ्यामुळे उत्पन्न झाली होती. याचा परिणाम असा झाला, की एल्फिन्स्टननें मध्यस्थी
करून सरदारांचे सरंजाम वांचविले. सन १८१२ च्या जुलई ता. ७ रोजीं बाजीराव
पंढरपुरास असतां जहागीरदारांची नवीन व्यवस्था एल्फिन्स्टननें त्याजकडून कबूल
करून घेतली. या व्यवस्थेनें जहागीरदारांवरील बाजीरावाचा ताबा बहुतेक नष्ट झाला.
त्यानंतर पांच वर्षानीं ता. १३०६०१८१७ रोजी जो नवीन तह बाजीरावाकडून
एल्फिन्स्टननें कबूल करून घेतला, त्यामुळे सिंदे, होळकर, गायकवाड, भोसले, वगैरे
मोठ्या सरदारांवरील बाजीरावाचें स्वामित्व साफ नष्ट झालें. त्यांच्याशीं कोणत्याही
प्रकारचें दळणवळण ठेवण्याचा त्यास पुढें अटकाव झाला. अर्थात वरील दोन तह
बाजीरावाच्या कारभारांतील राजकारण अजमावण्याचे दोन मोठे टाप आहेत.
ता. १३०६०१८१७च्या तहानंतर बाजीरावानें सिंदे होळकर व भोसले यांस
इंग्रजांवर उठण्याविषयीं उत्तेजन दिलें, आणि इंग्रजांशी युद्ध सुरू केलें, तेव्हां त्यांनीं
त्याचें राज्य खालसा करण्याचा निश्चय केला. प्रस्तुत दक्षिणेतील पहिला जहागीर-
दारांचा प्रकार तपशिलानें स्पष्ट करून सांगावयाचा आहे.
बाजीरावाचे मुख्य जहागीरदार पटवर्धन, रास्ते, व पानसे हे फौजबंद व पिढी-
जाद कामें केलेले होते. बाजीरावाचा अन्याय त्यांस खपत नसे, आणि अन्यायी
हुकूम अमलांत आणण्यास ते खुषी नसत. कृष्णेच्या दक्षिणेकडील प्रदेशांत त्यांचे
वजन चांगलें असून वाघाचे स्वारीपासून इंग्रजांशीं त्यांचे स्नेहभाव जुळले होते.
त्यांचा नक्ष उतरण्याठीं बापू गोखल्यास सरंजाम देऊन बाजीरावानें फौजेचा मुख्य
अधिकारी केलें आणि त्याचे खर्चास प्रतिनिधीकडून घेतलेला मुलूख तोडून दिला,
(ता. १०८०१८१२). *" गणपतराव पानसे यांजकडून तोफखान्याचें काम दूर करून
तें त्रिंबकजी डेंगळे यास सांगितलें, भांबुर्ज्यास नवीन दारूखान्याचे काम चालविलें, व
जुने तोपखान्यांत बाणांची नवी तयारी सुरू केली." इतरांचाही बाजीरावानें असाच
उच्छेद चालविला, तेव्हां त्यांनीं एल्फिन्स्टनकडे कागाळ्या केल्या.
" पटवर्धन मंडळी श्रीमंतांच्या अलोभांत, यामुळे त्यांचे घरची फोडाफोड
करून आंतल्या आंत कलह लावून हलके करावे असें श्रीमंतांनीं मनांत आणून

