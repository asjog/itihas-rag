परसोजी खानदेशांत जाऊन पुंडावा करूं लागला. राजरामानें त्याचा पराक्रम
ओळखून त्यास सेनासाहेब सुभा हें पद दिलें. शाहू सुटून दक्षिणेंत येत
असतां परसोजी त्यास वऱ्हाणपुराजवळ सामील झाला, आणि शाहूस राज्य-
पद मिळाल्यावर त्यानें परसोजीचें सेनासाहेब सुभा हें पद त्याजकडे कायम करून,
जरीपटका, साहेब-नौबत व शिकेकटार देऊन वऱ्हाडांत मुलुखगिरीवर रवाना
केलें. तिकडे त्यानें गोंडवण, देवगड, चांदा व वऱ्हाड या प्रांतीं अंमल
बसविला. स. १७०९ त परसोजी मरण पावल्यावर त्याचें पद मुलगा
कान्होजी यास मिळालें. कान्होजीनें अठरा वर्षे कारभार करून शाहूची मर्जी
संपादिली. कान्होजीचे बंधु संताजी व राणोजी बाळाजी वि० बरोबर दिल्लीचे
स्वारींत होते. पुढें भोसले बंधूंत वितुष्ट पडून शाहूस त्याची तडजोड
करावी लागली. ' राणोजी व कान्होजी उभयतांचें समाधान करून सरंजामाची
वांटणी करून दिली आहे. मसूरचे मुकामीं सरंजाम बाळाजी प्रधानाचे विद्यमानें
करार करून दिला, त्यापैकीं दोन तक्षिमा कान्होजी, व एक तक्षीम राणोजी
व रघूजी यांसी. हल्लीं पराभव संवत्सरीं (स. १२६-२७), स्वामींनीं सरंजाम
दिला, त्यापैकीं तीन तक्षिमा कान्होजी भोसले, व बाकी चौथी तक्षीम
राणोजी व रघूजी, येणेंप्रमाणें वांटणी करून तुम्हास (म्ह० राणोजीस ) व
रघूजीस कान्होजी बरोबर दिलें आहे. तुम्हीं मान्य करून स्वामींच्या पायांची
शपथ केलीत. या उपरी कान्होजीचे विचारें वर्तणूक करणें. सर्वांनीं एक
विचारें स्वामिकार्य करणें.' [इ. सं. पे. द. मा. पृ. १८५ व शा. म. रो. १६३,
ता. २७.४.१७२७]. स. १७२८ चीं कान्होजीच्या नांवचीं आज्ञापत्रें असून
[ ६.६०२,०३ ], त्यानंतरचीं आढळत नाहींत, यावरून स. १७२९ च्या
सुमारास शाहूनें कान्होजीस अधिकाराहून काढिलें असें दिसतें. ता. ११.२.१७२९
सेखीं कान्होजीच्या कारभारांत दखल न करण्याबद्दल शाहूनें बाजीरावास
आज्ञा केली आहे [ शा. म. रो. ४१ ].

बापूजीचा नातू रघूजी हूड व पराक्रमी असून कान्होजीबरोबर मुलुखगिरी-
वर होता. त्यास दत्तक घ्यावा अशी कान्होजीची इच्छा होती, परंतु कान्हो-