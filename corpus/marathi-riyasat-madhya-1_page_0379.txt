एकंदर फौज ८०००० जमा झाली. मराठे मुसलमानांचे भांडण कैक वर्षे हळू-
हळू रंगून आतां निकराच्या सामन्याची वेळ आली. दिल्लीकडे ज्या मोठ्या
स्वाऱ्या मराठ्यांच्या झाल्या, त्यांपैकीं ही पहिली स्वारी होय.

ता. ४-१२-१७३६ रोजीं भेलसा येथें सिंदे-होळकरांस भेटून बाजीरावानें
मोहिमेची व्यवस्था ठरविली. इतक्यांत मोगलांच्या जंगी तयारीची बातमी
आल्यावरून त्यानें बुंदेलखंडांतच जड सामान छत्रसालाचा मुलगा जगत्‌राज
याचे हमालीं केलें; आणि मुलगा जनार्दनपंत यास मागें हलक्या कामांत ठेवून,
स्वतः बाजीराव सिंदे होळकरांसह सड्या स्वारीनें त्वरेनें यमुनेच्या बाजूस
बादशाही मुलखांत शिरला. ग्वाल्हेरच्या ईशान्येस ५० मैलांवर चंबळचे कांठीं
अटेर येथें मोगल फौज व भदावरचा राजा अनुराधसिंग त्यास आडवे आले.
त्या राजाचा एक भाऊ बाजीरावास सामील होता, त्याच्या साह्यानें बाजीराबानें
अनुराधाचा पराभव करून त्याजकडून २० लाख रुपये खंडणी व १० हत्ती
घेतले. अटेरची ही लढाई ता १८-२-३७ रोजीं झाली. इतक्यांत अयोध्येंतून
साअतखान चालून येत आहे असें कळल्यावरून, त्याचे मुकाबल्यास बाजीरावानें
पिलाजी जाधव, मल्हारराव होळकर व विठोजी बुळे यांस यमुनेपलीकडे
दुआबांत पाठविलें. विशेष युद्धप्रसंगात न पडतां केवळ दबावाखालीं मुसल-
मानांस जेरीस आणून चौथाईच्या व माळवा सुभ्याच्या सनदा कायम करून
घेण्याचा बाजीरावाचा इरादा होता. बादशहास न दुखवितां त्याचा बोज कायम
ठेवून आपलें काम साधवयाचें अशीच योजना शाहूपाशीं ठरलेली होती. यापुढें
२०-२५ वर्षांनीं केलेल्या रघुनाथराव व सदाशिवराव यांच्या स्वाऱ्यांतही हीच
भावना कायम होती. बादशहास अजीबात काढून टाकण्यांत मराठ्यांस सर्व
हिंदुस्तानचें वैर संपादन करावें लागलें असतें.

बाजीराव भदावर प्रांतांतून आग्ऱ्याकडे येतोसें पाहून मोगल अधिकारी
ता. ८-३-१७३७ रोजीं त्यास अडविण्यासाठीं गडबडीनें पुढें चालून आले.
येथेंच त्यांस जयसिंग जयपुराहून निघाल्याची व बुंदीचा बुधसिंग मराठ्यांस
सामील झाल्याची खबर आली.

निरनिराळ्या मोगल सरदारांच्या फौजा एकत्र होऊं न देतां त्यांस वेगवेगळे
गांठण्यांचा बाजीरावानें विचार ठरवून मल्हारराव होळकरास यमुनेच्या पलीकडे