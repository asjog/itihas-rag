गृहस्थ त्या काळीं येथें वावरत होते. शंभर दोनशें पासून चार दोन हजार पावेतों
एतद्देशीय लोक जमा करून त्यांस थोडें बहुत लष्करी शिक्षण देऊन ते तयार
करीत; साधल्यास फ्रेंच वगैरे राष्ट्रांतले चार दोन समव्यवसायी सोबती आपल्या
मदतीस घेत; आणि जो कोणी एतद्देशीय सत्ताधीश त्यांस जास्तींत जास्त पैसे
देईल त्याची नोकरी ते तात्पुरती पतकरीत. आज एकाचा पक्ष तर उद्यां दुसऱ्याचा.
एखाद्या साहसांत किंवा लढाईंत त्यांनीं करामत करून दाखविली कीं, त्यांचा दर
वाढला. आज हैदरअलीकडे, तर उद्यां लखनौच्या वजीराकडे; आज जाठांकडे,
तर उद्यां बादशहाकडे: अशा रीतीनें नोकरी करून पैसे व नांव कमविण्याचा
पाश्चात्य उपटसुंभांचा तो एक मोठा धंदाच होऊन बसला होता. देशांत धामधूम
व बंडाळी माजून राष्ट्राभिमानाच्या नांवानें पूज्य होतें; मग राष्ट्रीय सेना कोठची
असणार ! अशा स्थितीत एखाद्या कुचंबलेल्या एतद्देशीयानें वरच्यासारख्या पाश्चात्य
सैनिकाचा आश्रय केला कीं, त्याची नड तात्पुरती भागे; मात्र त्या सौद्यांत जिंकि-
लेल्या किल्ल्यांतील किंवा राजधानींतील अगणित संपत्तीचा ठेवा त्या सैनिकास
आयताच प्राप्त होई. शांत व दूरदृष्टि ठेवणारें मन आणि निधडी छाती या दोन
गोष्टींच्या जोरावर त्या अंदाधुंदीच्या काळांत पाश्चात्यांच्या साहसास केवढें तरी
विस्तृत क्षेत्र या देशांत उपलब्ध होतें. म्हणूनच 'बेगम समरू' सारखी गरीब
स्थितीत वाढलेली लहानशी काश्मिरी पोर युरोपीय तोफखान्याच्या जोरावर परा-
क्रम गाजवून पांच चार लाखांची सरधानाची जहागीर कमावूं शकली; आणि
कांहीं काळ पावेतों दुर्दैवी शहाआलम बादशहास तिनें बराच टेका दिला.

सतराव्या शतकांत पाश्चात्य व्यापाऱ्यांनीं हिंदुस्थानांत आपला जम बसविला
आणि अठराव्या शतकांत त्यांनीं येथें आपली राजसत्ता स्थापण्यास सुरवात केली.
ही राजसत्ता स्थापण्याचें मुख्य साधन म्हणजे लष्कर. अशीं लष्करें तयार कर-
ण्याची इच्छा एतद्देशीय सत्ताधीशांस उत्पन्न झाल्याबरोबर पाश्चात्य सैनिकांना
उद्योगाचें एक अत्यंत किफायतीशीर क्षेत्र उत्पन्न झालें; त्या योगानें लष्करी पेशा
घेऊन अनेक पाश्चात्य गृहस्थ हिंदुस्थानांत येऊन निरनिराळ्या ठिकाणीं वावरूं
लागले. या पद्धतीनें यश येण्यास निपुण सेनानीची दूरवर पाहणारी दृष्टि व परि-
स्थितीचें यथार्थ आकलन करणारी बुद्धि या दोन गोष्टी अवश्य पाहिजेत. हे गुण
फ्रेंच सेनापति बुसी याच्या अंगीं प्रथम उत्कटत्वानें वसत होते, म्हणूनच त्यास
निजामाच्या दरबारीं यश येऊन त्या योगानें पहिल्या प्रथम या नवीन पद्धतीकडे