गोटांत जाणेसाठीं पालखी तयार करण्यास सांगून आपण स्नान व भोजन उरकले.
नंतर पालखींत बसल्यावर सिंद्याचे गोटास न जातां तो बाजीरावांचे गोटांत गेला.
बरोबर स्वतःचे दोन तीनशें लोक हत्यारबंद होत. सव्वाप्रहर रात्रीस तो चिमाजी
आपाचे डेऱ्यास पोंचला. विनंति केली जे, “ राज्यास अधिकारी कोणी नाहीं.
राज्य बुडतें तरी आपण पुण्यास चलावें. ” तेव्हां श्रीमंत आपा बोलले, “ मी येत
नाहीं. राज्य बुडालें तरी चिंता नाहीं. ” मग भाऊंनीं साष्टांग नमस्कार घातलाः
आणि कृपा करून चलावें अशी विनंति केली. तरी मान्य न होय. तेव्हां दोघा-
जणांनीं धरून पालखींत बसवलें, त्या वेळीं श्रीमंतांनीं शंखवाद्यांचा प्रयोग केला.
हरि विष्णु सहस्रबुद्धे म्हणून पटवर्धनांचा कारकून बरोबर होता, त्यानें चिमाजीस
जबरदस्तीनें बसवून पालखींत घातलें त्याचा पुढें बाजीरावानें चांगलाच सूड घेतला.
भाऊनें चिमाजीस आणून रात्रीं रास्त्यांच्या वाड्यांत मुक्काम केला. तेथून तारीख १२
मे रोजीं रात्रीं वीस घटकांच्या सुमुहूर्तावर भाऊनें चिमाजीस शनिवार वाड्यांत
आणिलें. चिमाजी दोन दिवस रुसून दुःखीच होता. पुढें विसर पडत चालला. शनिवार
वाड्यांत चौकी पाहण्याचा बंदोबस्त पटवर्धनांचा झाला आणि चालू कारभार भाऊ
करूं लागला. ता. १६ मे रोजीं वस्त्रें देण्याचें ठरवून तीं आणण्याकरितां चितोपंत
लिमये व त्रिंबक अमृत पेठे यांची रवानगी साताऱ्यास झाली. त्यांनीं वस्त्रें आणतांच
१६ मे रोजीं सिंदे व बाळोबातात्या वाड्यांत आले. “ चिमाजी आपाजवळ बैठक
होऊन मग यशोदाबाईकडे गेले आणि दुखवट्याचीं वस्त्रें पुढें ठेविलीं. नंतर सेवा-
धर्माचीं बोलणीं बहुत केलीं. त्यांतील हांशील असें. केला कारभार शेवटास नेतों,
यांत चलबिचल नाहीं. असें खातरजमेनें बोलून बाईसाहेबांचे पायावर हात ठेविला.
उपरांतिक विडे घेऊन निघाले ते भाऊंचे घरास आले. दोन घटका बसून बोलून
फराळ केला. भाऊंनीं पोशाख देऊन बिदागी केली. पुढें दत्तविधानाचा विषय चालू
झाला. बाळकृष्णशास्त्री थत्ते त्या विधीस सल्ला देईनात, तथापि महादेव
दीक्षित आपटे व यज्ञेश्वरशास्त्री द्रविड यांनीं शास्त्रार्थ सांगितला, त्यावरून दौलतराव
सिंदे वाड्यांत येऊन तारीख २५-५-१७९६ रोजीं दत्तविधान व दरबार
झाला. त्यानंतर ता. २ जून रोजीं समारंभानें चिमाजीस पेशवाईचीं वस्त्रें देण्यांत
आलीं. सिंदे होळकरादि सरदारांनीं नूतन पेशव्यास नजराणा केला. आनंदो-
त्सवाप्रीत्यर्थ चिमाजीनें पुळ्याचे गणपतीस चौघडा दिला. एवंच बाळोबा व
व परशुरामभाऊ यांच्या पुरस्कारानें कुजत पडलेला पेशवाईचा डाव कांहींसा मार्गास