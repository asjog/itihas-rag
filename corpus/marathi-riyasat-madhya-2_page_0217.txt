कोणतें कृत्य साधलें, स्वतःची चंगळ करून घेतली कीं राष्ट्रकार्य सिद्धीस
नेलें, हें पहावें लागतें. दुसऱ्याचें नुकसान करून आपलाच फायदा
पाहणाराचें वर्तन गर्हणीय होय, याविषयीं वाद नाहीं. तसा प्रकार
बाळाजी बाजीरावानें केला नाहीं, असें राजवाडेच म्हणतात. मराठ-
शाहीचें मुख्य कर्तव्य ज्यास महाराष्ट्रधर्म म्हणून राजवाडे म्हणतात, तें
नानासाहेबानें आटोकाट प्रयत्न करून तडीस नेलें. आणि पानपतावर
अपयश आलें नसतें तर त्याची सांगता झाली असती, हें राजवाड्यांनींच
दाखविलें आहे. रामराजाच्या किंवा ताराबाईच्या आज्ञा शिरसावंद्य
करून हें कार्य साधतां आलें असतें काय ? नाहीं. अर्थात् मुख्य हेतूच्या
आड येणाऱ्यांना पेशव्यानें दाबून टाकिलें; आणि आपला राष्ट्रोद्योग
सिद्धीस नेला, हा त्याचा दोष कीं गुण समजावयाचा ? हिंदुपदपाद-
शाहीचें कार्य सिद्धीस नेण्याकरितां, घरच्या शत्रूंस दाबून टाकणें अपरिहार्य
होतें हें काम शक्य तितक्या मृदुपणानें पेशव्यानें केलें, यांत त्याचे राज्यचातुर्य
दिसून येतें. अर्थात् आपल्या हातांत जी संपूर्ण सत्ता पेशव्यानें घेतली,
तिचा उपयोग त्यानें राष्ट्रकार्य साधण्याकडे केला. स्वतःकरितां त्यानें
चिरंतन अर्थ साधल्याचा पुरावा नाहीं. शाहूच्या मृत्युसमयीं राज्यभार
अंगावर घेण्यास कोणी तयार नव्हता, पेशव्यानें ही जोखीम साहसानें
अंगावर घेतली; आणि बव्हंशी ती तडीस पोंचविली याबद्दल त्याची
प्रशंसाच केली पाहिजे. येथवरतों व पुढें नानाप्रसंगांचे कागदपत्र
ठिकठिकाणीं उतरून घेतले आहेत, त्यांवरून हा प्रकार स्पष्ट होतो. सर्व
पक्षांची समजूत काढणें कठीण असतें, प्रत्येकाच्या मनाप्रमाणें सर्व
गोष्टी तडीस जाणें शक्य नाहीं. अडचणींतून मार्ग काढितांना पुष्कळदां
चालकांस दुटप्पी वर्तन ठेवावें लागतें. अनेक पक्ष व व्यक्ति नाराज
होतात. पण या सर्वांचा बरावाईट विचार शेवटच्या मुख्य हेतूवरून ठरवा-
वयाचा असतो. बाळाजी बाजीरावानें हिंदुपदपादशाहीचें शिवसंकल्पित
कार्य सिद्धिस नेलें. आणि मराठशाहीचें आयुष्य निदान पन्नास वर्षांनीं वाढ-