'इंग्रजांची व हबशाची दोस्ती. पेशव्यांनीं हबशावर स्वारी केल्यास इंग्रज त्यास
मदत करणार. तेव्हां इंग्रजांनीं हबशाची कुमक करूं नये किंवा सरंजाम पोंचवूं
नये, असें त्यांजशीं बोलून पक्कें करावयास नानानें महादजीस कळविलें. त्यावर
कलकत्त्याचें उत्तर आलें कीं, अठरा टोपीवाले यांतील हबशी ह्याचा व पेशव्यांचा
तह आम्हीं दरम्यान बोलून करून देऊं. त्यांत हबशानें खलेल केल्यास पेशव्यांची
कुमक करावयास येईल. '
   
   हिंदुस्थानच्या मसलतीचा प्रकार नानानें महादजीस कळविला कीं, ‘एक रोखें
मसलत करावी. चोहोंकडे लांब फौजा फांकल्या म्हणजे समयास सारी फौज
जवळ असत नाहीं. हिंदुस्थानचे फौजेवर केवळ विश्वास ठेवूं नये. चौकी
पाहान्याचा बंदोबस्त करावा.’ यावर महादजीनें उत्तर सांगितलें कीं, ‘प्रसंग
पडल्यास मागें पुढें पाहतां येत नाहीं. खेचीनें लबाडी केली त्याचे पारिपत्य
करणें प्राप्त झालें. न करावें तर नक्ष जातो, व दुसरेही लबाडी करूं लागतील.
बुंदेल्याचे घरांत कलह प्राप्त झाला, तिकडे फौज पाठविणें पडली. शिखांच्या
तोंडावर फौज पाठविणें आली. हिंदुस्थानी फौज बादशहाकडील चाकरीस न
ठेवल्यास दुसरीकडे चाकरीस जाऊन फितूर बखेडा करूं लागतील व बादशहा-
सही बरें वाटणार नाहीं. चौकीच्या बंदोबस्ताची सूचना केली त्यावरून केला
आहे. शीखांचे तोंडावर धारराव शिंदे वगैरे दहाबारा हजार फौज, पलटणें व
तोफखाना पानिपतापलीकडे नेहमीं ठेविलीं आहेत.’

   सावंतवाडीकर व रघुजी आंग्रे सरखेल यांस खिलत वगैरे बहुमान महादजीनें
बादशहाकडून घेऊन पाठविला, त्यास त्याची माहिती इकडे सरकारांत होऊन
जें देणें तें सरकारांतून द्यावें, असें नानानें सुचविलें. त्यावर महादजीनें कळ-
विलें कीं, ‘बहुमानाबरोबर सरकारांत पत्रें लिहिलीं व त्यांसही लिहिलें जे,सरकारांत
घेऊन जाऊन तेथील आज्ञेनें घ्यावी. असें असतां त्यांनीं परभारें नेलीं.
जें होणें तें सरकार आज्ञेनेंच होईल. श्रीमंत पेशव्यांचे दौलतीविशीचें नानांचें
आमचें बोलणें जाहलें आहे, त्याप्रमाणें आम्हांकडून पक्कें आहे. नानांकडूनही
पक्कें असावें. उभयतांचें बंधुत्वाचें बोलणें जालें आहे त्याप्रमाणेंच आमचे तर्फेनें
आहे, असें बाबांनीं सांगितलें. ते म्हणाले, ‘ आम्हीं जें केलें तें श्रीमंतांचें आहे.
आमची निष्ठा श्रीमंतांचे पायांशीं आहे, त्यापक्षीं जें जालें तें व पुढेंही होईल तें
त्यांचेच प्रतापें होईल. दुसरा कोणी असता तरी त्यास पेंच पडोन केलें तितकें