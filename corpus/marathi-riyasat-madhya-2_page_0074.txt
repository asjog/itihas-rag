आहेत. पादशहाची व सर्व अमीरांची कृपा विशेष आहे. येथेही श्रीमं-
तांची व सरदारांची कृपा बहुत आहे. ’ या पलीकडे या भेलशाच्या
स्वारीची हकीगत उपलब्ध नाहीं. मात्र या स्वारींत नानासाहेबानें माळ-
व्यांत नवीन प्रदेश पुष्कळ हस्तगत केला; आणि तेथील वसुलाची वगैरे
व्यवस्था लावून दिली. परगण्यांचीं नांवें व ते कोणत्या सरदारांच्या ताब्यांत
दिले, त्याची नांवनिशी ना. रो. ११८ [ ता. २७-१-१७४५ ], ले.
२० व २१ [ २४-३-१७४५ ], ले. २२ [ ता. २१-६-१७४५ ]
यांत दिलेली आहे, ती माळव्यांतील व्यवस्था समजण्याचे उपयोगी
पडेल. तसेंच यारमहंमद रोहिल्याबरोबर तह सदर ले. २०२ ( ता.
३१-१-१७४१ ), दतियाची व्यवस्था ले. २०३ ( ता. १८-१-
१७४१ ), चंदेरीची व्यवस्था ले. २०४ ( ता. २-४-१७४५ ), राजे
सभासिंगाबरोबर करार ले. २०५ (ता.२१-६-१७४५) इत्यादि व्यवहार
माळवासंबंधींच असून ते नानासाहेबानें पूर्वींच्या एक दोन स्वाऱ्यांत उलगडले,
असें त्या मित्यांवरून दिसतें. स. १७४४ च्या फेब्रुआरीत पेशव्यांचा
वकील महादेवभट हिंगणे दिल्लींत मारला गेला, हें पुढें त्या घराण्याचे
हकीकतींत सांगण्यांत येईल ता. १ ऑगस्ट स. १७४५ रोजीं भेलशाच्या
स्वारीहून पुण्यास येऊन लगेच नानासाहेब साताऱ्यास गेला. याच
संधीस म्हणजे १९ जुलई सन १७४५ रोजीं सुजालपुर जवळ
राणोजी शिंदे वारला, आणि त्याचा कारभार वडील मुलगा जयाप्पा
शिंदे पाहूं लागला. राणोजीची बायको मीनाबाई भीगोंवास होती,
तिच्याकडे व मुलांस पेशव्यांनी दुखवटा पाठविला. राणोजी वारला त्या
जागेस पुढें राणोगंज हें नांव देण्यांत आलें.

स. १७४६-४७ या सालीं साताऱ्यास फिरून ज्यास्त भानगडी सुरू
झाल्या; आणि या दोन्ही सालांत नानासाहेबानें दूरच्या प्रदेशांत स्वारी
केली नाहीं. हीं दोन वर्षे फुकट गेल्याबद्दल त्यानें विषाद दर्शविला आहे.