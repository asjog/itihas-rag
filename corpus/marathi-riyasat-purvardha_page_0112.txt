गेल्या एक हजार वर्षात महाराष्ट्रांत विचारप्रदर्शनं मोठें नामांकित झालें
आहे. अपरार्क, हेमाद्रि, बोपदेव, आपदेव, नारायणभट्ट, नागोजीभट्ट,
गागाभट्ट, भास्कराचार्य, सूर्यज्योतिषी, गणेशदैवज्ञ, पायगुडे, पाध्ये, शेष,
लौगाक्षिभास्कर, त्रिंबक वैद्य वगैरे बड्या बड्या धेंडांनीं संस्कृतद्वारा थोर
विचारांचें प्रदर्शन केलेलें आहे. हैं विचारप्रदर्शन लहानसहान झालेले
नाहीं. त्याच्या तोडीचें प्रदर्शन पश्चिमेकडील किंवा पूर्वेकडील देशांत
तत्कालीं क्वचित्च झालेलें आढळेल. (!!) संस्कृत भाषेच्या द्वारा जसें
विचारप्रदर्शन झाले, तसेंच मराठीभाषेच्या द्वाराही गेल्या हजार वर्षात
नांवाजण्यासारखें विचारप्रदर्शन झालेले आहे. वेदान्त, ज्योतिष, इतिहास,
धर्म, वैद्यक, काव्य इत्यादि विषयांचें उद्घाटन मराठींत छायारूपाने
सडकून झालेलें असून, कित्येक मराठी ग्रंथांच्या तोडीचे ग्रंथ तत्कालीन
संस्कृत सारस्वतांतही नाहींत. बाकी इतकें मात्र खरें कीं, बहुतेक मराठी
ग्रंथ सैस्कृत ग्रंथांच्या विस्तृत किंवा संक्षिप्त छाया आहेत. तात्पर्य, मुख्य
विचारप्रदर्शन संस्कृतांतून झालें आहे; व त्याचें प्रतिबिंब मराठींतून पडलेलें
आहे. विद्वान् ब्राह्मण संस्कृतांत इतर विद्वानांकरितां विचारप्रदर्शन करीत
व स्त्रीशूद्रांकरितां त्याचेच प्रतिबिंब मराठींत वठवीत. थोर व गंभीर
म्हणून जेवढा विचार तेवढा सर्व संस्कृतांतून बाहेर पडे. त्यापैकीं स्त्री, वाल
व शूद्र यांच्या योग्यतेचा जो विषय तो प्रतिबिंबरूपार्ने मराठींत उतरे.

'युरोपियन प्राकृत व प्रचलित भाषांच्या विषयींचे सिद्धांत मराठी
भाषेस लावण्यांत बिलकुल स्वारस्य नाहीं. युरोपांतील आधुनिक प्राकृत
भाषा तत्तद्देशस्थ सर्व लोक सररहा वापरतात व त्या भाषांत शास्त्रीय
व अशास्त्रीय विषयांवरील विचारांचे व विकारांचे प्रदर्शन करितात, तसा
प्रकार महाराष्ट्रांतील आधुनिक प्राकृत भाषा जी मराठी तिचा गेल्या हजार
वर्षात नाहीं. शांत, गंभीर, शास्त्रीय, व उच्च दर्जाचें जेवढे सारस्वत तें
सर्व या देशांत संस्कृतभाषेच्या द्वारें आविष्कृत झालेलें आहे; व ह्या
सारस्वतापैकीं बालशुद्रादि अविद्वान् लोकांना योग्य तेवढा भाग मराठीच्या
द्वारा छायारूपानें बाहेर पडलेला आहे.

' महाराष्ट्रांतील लोकांचा सामान्य व्यवहारांत जसा मराठीचा आश्रय
करण्याचा स्वभाव दृष्टीस पडतो, तसाच शास्त्रीय व सामान्येतर व्यवहारांत
संस्कृताचा आश्रय करण्याचा स्वभाव गोचर होतो. अलीकडे पन्नास
