प्रमाणे येत नाहीं. नाना हस्तगत झाले नाहींत त्यामुळे लौकिक वाईट झाला. याचा
विचार कसा करावयाचा तो सांगा.' अशा रीतीने सिंद्याचें वाळोवाशीं वैमनस्य
वाहूं लागलें. तो बाळोबास म्हणू लागला, 'तुम्ही आम्हांस जो कांहीं कोट दोन
कोट पैसा मिळवून देणार तो तर दृष्टीस पडत नाहीं. उलट या कामीं इंग्रजांचा शह
मात्र उत्पन्न झाला. बाजीरावास कैर्देत ठेवल्यामुळे दुलौकिक होतो. या गोष्टीचें
निराकरण कसें करणार तें सांगा, असा दौलतरावाचा लकडा कारभाऱ्यांस लागला.
अशा कैचींत असतां पैसा उत्पन्न करण्यासाठीं भाऊ बाळोबांनीं नानाच्या तर्फेची
कामावर असलेली प्रमुख मंडळी दूर केली. नानाचा पैसा ठिकाठकाणीं पेरलेला
होता त्याचा सुगावा काढून त्या मंडळीस पकडून त्यांजपासून पैसा घेतला. रामचंद्र
हरि ऊर्फ बाबा फडके व त्याचा दिवाण नारोपंत चक्रदेव यांजकडे हुजरातचा कारभार
होता तो दूर करून त्यांस घरीं बसविलें. अर्थात् ते बाळोबाच्या विरुद्ध पक्षांत सामील
झाले. एवंच सिंद्याचें मन बाळोबा विषयीं कलुषित होऊन अंतःस्थ नानाचें व दौलत-
रावाचें एक चित्त झालें. मात्र बाळोबा व भाऊ यांजमधें दुजाभाव बिलकूल नव्हता.
उलट दूर महाडास बसून नानानें जीं कुलंगडी चहूंकडे सुरू केली त्यामुळे भाऊचे
मनांत नानासंबंधानें अत्यंत तिरस्कार उत्पन्न झाला.
बापू लेले वैगैरे मंडळीच्या मार्फत नानानें सिंद्यास रकमा देऊं करून परशुराम भाऊस
कारभारांतून काढावें आणि बाजीरावास पेशवाई द्यावी असा घाट सिद्ध केला. भाऊच्या
साह्यामुळेच वाळोबास पुण्यांत महत्त्व प्राप्त झालें; नाहीं तर एकट्या बाळोबाच्या हातून
चिमाजी आपास पेशवाईवर आणण्याचे काम सिद्धीस गेलें नसतें. 'सिंद्यास नानानें
२५ लक्ष रुपये देऊ केले. दहा पांच दिले. बाकी द्यावयाचे आहेत. मुशीरुन्मुल्कास
ता. ६-८-१७९६ रोजी बहुमान वस्त्रं होऊन परत जाण्यास सरकारचा निरोप
जाला.' मानाजी फाकडे व हुजरातच्या लोकांनीं फितूर केला. परंतु बाजीरावास
खूष ठेवण्याची सिंद्याची इच्छा असल्यामुळे मानाजीस अटक करणें युक्त वाटलें
नाहीं. तो निजामाकडे जाण्याच्या मिपानें पुण्यांतून निघाला आणि रस्त्यानें
लुटालूट करीत वाईस गेला. महाराष्ट्रांतील शिलेदारांवर त्याचें वजन पराकाष्ठेचें
होतें. त्यानें नानाकडून पैसा आणून नवीन फौज तयार केली. या फौजेच्या बळा-
वर तो बाजीरावास कैदेतून पळवून नेणार होता. परंतु बाळोबास ती बातमी
आगाऊ कळल्यानें त्याने बाजीरावाची नजरकैद जास्त सख्त केली. असाच
दुसरा एक कट नानाचे पैशानें सिद्ध झाला. बाबा फडके व नारोपंत चक्रदेव यांनीं
