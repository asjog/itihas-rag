जाणणारा एक अमृतराव होता, आणि त्याचे तंत्रानें या गोष्टी घडत्या तर बराच जम
बसला असता. दत्तकाचा लंगडेपणा त्यास नसता तर त्यानें कोणत्याही बाबतींत नेट
धरण्यास कमी केलं नसतं. परंतु औरसत्वामुळें बाजीरावास जोर मिळून अमृतरावाचें
शहाणपण फुकट गेलें. तथापि वेळीं अवेळीं सुद्धां वाजीरावास सावरून धरण्याचे प्रयत्न
त्यानें यथाशक्ति केले. तो सुबुद्ध, व्यवहारज्ञ व बराच काल राज्याच्या घडामोडींत
अनुभवलेला होता.

३. बाजीरावाचें पुण्यास आगमन.—ता. १५-२-१७९६ रोजीं परशु-
रामभाऊ जुन्नरास कुकडी नदीवर जाऊन उतरला. आपाजीराम सहस्रबुद्धे बाजीरावाजवळ
होता तो पुढें येऊन भाऊस भेटला. नंतर दुसरे दिवशीं भाऊनीं जाऊन बाजीरावाची भेट
घेतली. सामोपचारानें किंवा धाकदपटशानें चिमाजीआपास ताब्यांत घ्यावें असा नाना-
भाऊंचा बेत ठरला होता, परंतु बाजीरावानें भाऊस बिलकुल दाद दिली नाहीं. आज-
पावेतों हे कारभारी आपलें नांव घेत नव्हते, आतां सिंध्यासीं आपला करार ठरलेला
पाहून ते घाबरून आपल्याकडे बोलणें करावयास आले, हें त्यानें पक्कें ओळखिलें.
बाजीराव मोठा मायावी होता. भाऊंच्या पायांवर डोकी ठेवून पदर पसरून अंजुळीपुट
जोडून त्यानें विनंति केली, ‘ मागील द्वेष तुम्हीं मनांत आणूं नये, मी आणीत नाहीं.
वडिलांच्या जागीं आपण मला मान्य. धाकट्यास दौलतेवर बसवावें आणि मी बंदींत
राहावें हें आपल्या विचारास येतें कीं काय ? या अन्वयें बहुत ग्लानतेचीं बोलणीं
बोलून अश्रुपात गाळूं लागले. श्रीमंतांचें म्हणणें आम्ही दुसऱ्याचे ओठ्यांत जावयाचे
नाहीं. धनीपण करावें तें मीच करीन. नाहीं तर नानांचा जीवमान आहे तों ते करतील
तें प्रामाण. आमचें अनहित नानानीं केलें नाहीं, आमचें राज्य रक्षिलें. अशा रीतीनें
भाषण बहुत केलें. शिंदे येईतों बाजीराव कालहरण करूं लागला. आपांस बाईसाहेबांचे
ओठ्यांत घालावयास द्यावें व आपण दिवाणागिरी करावी म्हणोन भाऊंनीं त्यास विनंति
केली.त्यावर श्रीमंतांचें म्हणणें, ‘हा शास्त्रार्थ तुम्हीच पोथ्या सोडून पाहावा’. अशा घोळांतून
पुढील मार्ग काढण्याकरितां सिंध्याकडील रामजी पाटील व परशुराम भाऊचा गोविंद-
राव पिंगळे हे दोघे जुन्नराहून नानाकडे पुण्यास गेले. तों इकडे ‘ आपण सांगाल
तें मी ऐकणार,’ असें श्रीमंतांनीं भाऊंस कळविलें. त्यांची दोन तीन वेळां एकांतीं
गांठ पडून बोलणें झालें. ‘ बाजीराव राजप्रकरणीं अनेक प्रकारची विकल्पना काढून
बोलत गेले. तितक्यांचीं निराकरणें परशुरामभाऊंनीं केलीं. शेवटीं त्यांनीं शपथा कर-
वित्या त्याही केल्या. दूधभाताची क्रिया केली. गणपतीच्या दूर्वा उचलून दिल्या.