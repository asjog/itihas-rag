देवेश्वर बाण, रुप्याचा महादेव वजन तोळे ६७३४, मांडीवर मूर्ती सुवर्णाच्या, उजवीकडे गणपति, डावीकडे पार्वती वजन तो. ६८६, बाहेर गणपति पाषानाचा व पर्वताई भवानी' [ना. रो. २९३४३ ].

नानासा० च्या वेळेस स्वास्थ्य प्राप्त होतांच राजवैभवाच्या पद्धती अनेक बाबतींत अंमलात येऊ लागल्या. पेशव्यांच्या स्वारीचें वर्णन येणें प्रमाणें केलेले आढळतें. नानासाहेबास बादशाही थाटाची आवडही होती, त्यामुळे त्याजपाशीं निरनिराळ्या देशांतील प्रवासाचे उंची उंची सामान एकत्र झालें होतें. पेशव्यांचा तंबू लागावयाची जागा बिनीवाल्यांकडून आगाऊ साफ होऊन तिच्या भोंवतीं चारही बाजूंनीं चित्रविचित्र कापडाची मोठी कनात भिंतीप्रमाणें लावीत. तिला चार मोठे दरवाजे ठेवलेले असत. या कनातीच्या आंत अनेक उंच तंबू उभारले जात. त्यांत मुख्य पेशव्याच्या तंबूस सुवर्णाचे कळस असून ते दूरवर मोठे रमणीय दिसत. तंबू मोठे विस्तीर्ण असून त्यांत निरनिराळी दालनें उंची रेशमी जरतारी कापडाच्या कनातींनी केलेली व सर्व सोयींनीं परिपूर्ण अशीं असत. स्नानगृह, स्वयंपाकगृह वगैरे करितां निराळे लहान तंबू असून त्यांचे भाग लहान कनातीच्या भिंतींनी तोडलेले असत. सारांश, मोठ्या कनातीच्या आंत शिरल्यावर आंतील जागा एखाद्या टोलेजंग वाड्यासारखी भव्य दिसे. मुख्य दरवाजापुढे एक मोठें विस्तीर्ण मैदान मोकळे असून त्यांत श्रृंगारलेले हत्ता घोडे नेहमी पाळीपाळीनें उभे असत. मैदानाच्या चारही बाजूंस निरनिराळ्या रंगांची निशाण फडकत असत. दर मुक्कामावर फौजेच्या उतरण्याची शिस्त बांधलेली असे. श्रीमंतांच्या तंबूपासून कोस दोन कोसपावेतों दोनही बाजूंनी दुकानें लागलेली असत. हीं दुकानें लहान पालांतून मांडली असून त्यांत सर्व त-हेचे जिन्नस विकत मिळत. दुकानांच्या मांगे दोनही बाजूंस निरनिराळ्या पथकदारांच्या जागा नेमलेल्या असत. बहुतेक पथके राहुठ्याच वापरीत

पुण्यनगरीचे ऐश्वर्य.- नानासा० पेशव्याच्या अंमदानीत पुण्यांत जे ऐश्वर्य खेळत होतें, तसें पुनः कधीं दिसलें नाहीं. पानपतच्या आधातापूर्वी
