शिवाजीशीं केलेला तह कसाबसा दोन वर्षे चालला, व सन १६६८ व
१६६९ हीं दोन वर्षे शिवाजीनें आपल्या राज्याची व्यवस्था करण्यांत
घालविलीं. खंडणीच्या वसुलीकरितां शामजी नाईक पुंडे यास विजापुरास
व निराजीराव यास गोवळकोंड्यास वकील म्हणून त्यानें ठेवून दिलें.
८. पुनः युद्धास सुरवात ( सन १६७०-१६७२ ).—औरंग-
जेबाच्या दरबारची तवारीख फारशींत लिहिलेली लंडनच्या रॉयल एशिया-
टिक सोसायटींत आहे. तिच्यांतून कांहीं उतारे प्रो० जदुनाथ सरकार
यांनीं इंग्रजींत भाषांतर करून मेहरबानीनें पाठविले, ते खालीं देतों.
त्यावरून शिवाजी व औरंगजेब यांचे डावपेंच; शिवाजी सुटून परत
आल्यावर, कसकसे चालले हें दिसून येतें.
२२ एप्रिल स १६६७. शिवाजीकडून खालील पत्र आलें. ‘ हा बंदा
गुलाम आपली नोकरी करून हुकूम पाळण्यांत मोठें भूषण मानीत आहे.
हिंदुस्थानच्या बादशहाची फौज मजवर चालून येत आहे. या फौजेशीं टक्कर
देण्याचें सामर्थ्य पृथ्वीमध्यें कोणास तरी आहे काय ? म्हणून माझी अशी
नम्र विनंति आहे कीं, माझा मुलगा संभाजी यास ४ हजार स्वारांची मन-
सब बादशाही फौजेत मिळावी. मनसब न मिळाली तरी ही फौज घेऊन
नेहमीं तो बादशहाची नोकरी करीत राहणार. माझ्या ताब्यांत किल्ले होते
ते मीं सर्व बादशहाकडे सोंपून दिले आहेतच; आणि अद्यापि जे कांहीं
किल्ले माझ्याकडे असतील व माझी सर्व जिंदगी आपल्या सेवेस अर्पण
आहे. ’ बादशहानीं पत्र वाचून दिवाणाजवळ दिले.
२४ जानेवारीस न १६७०. खानदेशचा दिवाण आश्रफखान याजकडून
लिहून आलें कीं, शिवाजीची फौज वऱ्हाड प्रांत लुटीत आहे. बादशाही
प्रांतांतून २० लाख रक्कम त्यानें गोळा केली. औसा येथील किल्लेदार बर-
खुरदारखान याजकडून लिहून आलें कीं, ‘ शिवाजीची वीस हजार फौज
या प्रांतांत आली आहे. मराठे सर्व प्रांत लुटून वसूल घेत आहेत. किल्या-
पासून दोन कोसांवर त्यांचा मुक्काम आहे. मीं किल्ल्याची डागडुजी चाल-
विली आहे. माझी सर्व जहागीर शिवाजीनें लुटली. मला निर्वाहाला-
सुद्धां कांहीं सावन नाहीं. बादशहानीं मेहेरबानी करून कांहीं पैशाची मदत
करावी.’ त्यावर बादशहा बोलले, ‘असे पुष्कळ लोक मराठ्यांनीं लुटले म्हणून
पैसे मागत येतील. आम्ही कितीकांना असें नुकसान भरून द्यायचें ?’