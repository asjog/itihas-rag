इस्मलबेगास गुलाम कादर सामील जाहला. उभयतांच्या तोफा दीडशेंपर्यंत
होत्या. आपले फौजेवर चढाई करून आले. त्यांशों आपल्यांनीं दोन तीन लढाया
घेतल्या, त्यांचे तीन चार हजार माणूस ठार झाले. गुलाम कादर यमुनापार गेला.
एकटा इस्माल मार्गे राहिला असें पाहून आपले फौजेनें ज्येष्ठ श्रु०१५ (= १८ जून) चे
दिवशीं त्याशीं लढाई घेतली. त्याचा मोड जाहला. पांच हजारपर्यंत त्याचे
लोक ठार जाहले. कित्येक यमुनेंत बुडोन मेले. सर्व सरंजाम लुटून घेतला. बंदु-
कांची गणती कोण करील ! पांच स्वारांनिशीं इस्माल पळाला. तेव्हां किल्ला मोकळा
जाहला. दादांनीं किल्ला लढविला म्हणोन हिंदुस्थान श्रीमंतांचे पदरीं राहिलें.
नाहीं तर उज्जनीस यावें लागतें. कठिण दिवस आले होते ते श्रीनें परिहार केले.
लढाईत हत्यारानें (बंदुका तोफांनीं) सर्वोस रक्षिलें. लढाई जीवबादादांनी मारली
व आगरें दहा महिनेपर्यंत लखबादादांनीं राखलें. दिवाणगिरी बाळोबा तात्या
पागनीस करितात. ईश्वरानें आतां खोटे दिवस दूर करून चांगले दिवस दाखविले.
दहा महिनेपर्यंत चिंतेच्या डोहांत होते तें कोठवर लिहावें. नंतर इस्मईल बेग
व गुलाम कादर एकत्र होऊन आग्र्यास मोर्चे बसवून तोफांची मारगिरी करूं
लागले. आपली फौज चौफेर रसद बंद करून होतीच. परंतु यमुनापारीहून त्यांस
रसद येऊ लागली, तेणेंकरून हरामखोर, हुशार होऊन आग्यावर जखडबंदी
विशेष करूं लागले. त्यावरून जांबगांवची नवी फौज येथे वैशाखांत आली तिला
बावांनीं मथुरावृंदावनाकडे पाठविली. दोनही ठाणीं इस्मईल बेगाकडे होतीं, तीं
पलटणें कापून हस्तगत केलीं, तोफा वगैरे सरंजाम लुटून आणिला. नंतर तीच
फौज यमुनापार जाऊन तमाम मुलूख ताराज केला.'*
वरील लढाईचे जास्त तपशील उपलब्ध आहेत ते असे. 'गुलाम कादर फौज
सुद्धां यमुनापार गेला, हें वर्तमान राणेखानभाईस कळतांच त्यांनी नवीन फौज
परत आणून सर्व एकत्र होऊन इस्मईल बेगाशीं लढाई केली. प्रातःकालपासून
सायंकाळपर्यंत युद्ध होऊन तृतीय प्रहरीं मुसां लिस्तुंभ व डभईसाहेब यांनीं मारगिरी
बहुतच केली. श्रीमंतांचे पुण्यप्रतापें पाटीलबावांस महद्यश आलें. बेगाचीं वीस-
बेवीस पलटणें झाडून फस्त केलीं. लालसोटनंतर फितुर होऊन त्यांजकड गेलेलीं