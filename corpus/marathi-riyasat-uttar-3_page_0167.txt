बोलणें होऊन ठरलें कीं, सखाराम घाटगे यास पोटापुरतें देऊन बाहेर काढून द्यावें,
निदान चांगल्या नजरबंदीत ठेवावें; आणि सर्वांनीं तात्यांचे आज्ञेत चालावें; त्यांस नको
असतील तीं माणसें त्यांनी दूर करावीं. असा ठराव सर्वांचे विद्यमानें झाला. तथापि
घाटगे सुटल्यापासून बाळोबाचें बस्तान डळमळलें तें पुनः कधीं बसलें नाहीं: आणि
नाना व बाळांबा दोघेही लवकरच दिवंगत झाल्यानें राज्यांतील धरबंद सुटला.*
८ बाळोबातात्या व शेणवीवीर यांचा हृदयद्रावक शेवट (१८००).-
नाना फडणिसाच्या मृत्यूनें वाजीरावाचा अर्धा घोर गेला पण बाकीचा अर्धा
घोर बाळोबा पागनिसाचा अद्याप शिल्लक होता, तो काढून टाकिला की आपण
निर्भय झालों अशा विचारानें बाजीरावानें सर्जेराव व बाबाजी पाटणकर यांजबरोबर
दौलतरावाम सागून पाठविलें कीं, " बाळोबा पागनिस तुम्हांस व आम्हांस दगा करून
दोहींकडे दत्तक घ्यावयाचं करीत आहेत, याजकरितां सदरहूची चौकशी न करितां
त्यांस कैद करा. हैं तुम्ही न कराल तर आम्ही प्राण देतों." त्यावरून दौलतरावास
संकट पडून बाळोबा पागनीस, धोंडीबा व नारायणराव बक्षी यांस त्यानें कैद करून
नगरास पाठविलें. तेथे पुढें कांहीं दिवसानीं, त्यांचा शेवट मोठा खेदजनक झाला. हा
एकंदर प्रकार कसा घडला तें आतां तपशीलवार सांगितलें पाहिजे.
सन १८०० च्या मार्चात नाना दिवंगत होतांच बाजीरावाभोंवतीं त्याची चांडाळ-
चौकडी जमा झाली. त्यांनी मसलत सांगितली कीं, अमृतराव व नारोपंत चक्रदेव
कारभारांत नसावे, मोरोबादादांस आणावें. परंतु बाजीराव व दौलतराव यांस कोणा-
चाच विश्वास पटत नव्हता. 'सिंद्यांचा प्रकार म्हणावा तर सर्जेराव, बाणाजी शेटे व
यादो भास्कर यांचें एकचित्त असून ते बाळोबाचे विरुद्ध वागत. नानाचे घरावर
वांकडी नजर ठेवून पाहारा बसविला तो धोंडीबानें उठवून दिला.' वर्षप्रतिपदेस
(२३०४०१८००) बाजीरावानें दिवाणगिरीचीं वस्त्रं अमृतरावास दिलीं. इतक्यांत
सिंद्याचे कारभारी बाळोबा व आबा चिटणीस दोघेही आजारी झाले, आणि सर्जेरावाची
चाल पाहून त्यांनीं कारभारांतून आपलें अंग काढिलें. हा रुसवा काढून ता. २५.४.१८००
रोजी बाळोबा, धोंडीबा व सदाशिव मल्हार यांस दौलतरावानें कैद केलें. तेव्हां बाजीबा
मोदीचा पुत्र कृष्णोबा व देवजी गौळी यांसही दौलतरावानें पकडून नगरचे किल्लयांत
नेऊन ठेविलें. नगरास निघतांना बाळोबाच्या कुटुंबाचे दौलतरावानें अत्यंत हाल केले,
तेव्हां 'त्याच्या बायकोनें कपाळ फोडून घेतलें. दोन घटका तिचा प्राण कासावीस झाला.'

