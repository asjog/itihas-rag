आमचे वचनास अनुमोदन देऊन मनांत होतें, त्यापेक्षां खर्चेवेचाचा बंदोबस्त यथास्थित
करून देऊन त्रिंबकजीस पाठविला त्यानें कोणी गोष्टीचें कमी पडूं दिलें नाहीं. ”
ता० ४-११-१८१० चें पत्र, “ किल्ल्यावरील नव्या वाड्याची चौसोपी करावया-
विषयीं पुणे मुक्कामीं बोलणें झालें. अजमास लिहून पाठवावा म्हणून तुम्हीं सांगितलें.
त्यावरून त्रिंबकजी डेंगळा याजबरोबर अजमासाची बेरीज लिहून पाठविली त्याचे
उत्तर आलें नाहीं. तुम्हास पुत्र झाला त्याची शर्करा घेऊन तुम्हां कडील खिजमतगार
आला. बहुत संतोष झाला. ” ता० १८-५-१८११ चें माईसाहेबांचें सदाशिव
माणकेश्रास पत्र. “ राव यांचे भेटीस बहुत दिवस झाले. आमचे तर्फेचें बोलणें
पेशजी पासून तुम्हांकडेच आहे. तरी भेटीस येण्याविषयींचें रायास खातरजमेचें पत्र
पाठवून भेट होय तें करावें. राव येथें आले असतां कोगत्त्याही गोष्टीची अडचण
घालावयाची नाहीं. रायाचे भेटीची उत्कंठा चि० बाबास व आम्हांस बहुत आहे. हा
हेतु पूर्ण करणें तुम्हांकडे आहे. आम्हास सर्व जोड रायां खेरीज दुसरी नाहीं. राव
माहुलीस आहेत तोंच भेटीचा योग करून पत्राचें उत्तर सत्वर पाठविणें. ” यानंतर
माईसाहेबांस बाजीरावानें पुण्यास भेटीस आणून विश्रामबागेंत ठेविलें आणि
मोठा सत्कार केला. ता० १६-२-१८१२ चें पत्र, “ पागेकडे खाजगीकडील
घोडीं आहेत ती पुण्यास पाटवून द्यावीं म्हणून चिंतो वामन देशमुख यांजकडील
कारकुनांनीं विनंति केली. त्यास तुम्हीं चार घोडीं दिलीं. त्यांत दोन घोडीं अद्याप
बसावयाच्या धारणेस लागलीं नाहींत, याजकरितां घोडीं ठेवावीं असें तुमचे विचारें
ठरून उत्तर आल्यास ठेऊं, अगर पाठवून देऊं. ”
या शेवटच्या दोन पत्रांवरून बाजीराव व छत्रपति यांचे दरम्यान थोडथोडी तेढ
येऊं लागल्याचें दिसतें. ही तेढ उत्तरात्तर वाढत गेली, आणि उभयतांत घासाघीस
सुरू झाली. या पुढच्या कित्येक याद्या उपलब्ध आहेत त्यांत नेमणुकी खर्च पुरत
नसल्याच्या छत्रपतीच्या तक्रारी वाढत गेलेल्या दिसतात. उ. “ डौलाकडून कापड व
वार्षिक मोइनी बद्दल पेशजी नेमणूक पांच हजार आहे. त्यांत महाराजांची व
माईसाहेबांची नेमणूक आहे. जास्ती खास मंडळीस नेमणूक नाहीं. सबब जास्ती
नेमणूक बांधून द्यावी. २ सेवा चाकरीचे माणसास् रोजमारा आहे ती कधींही पुरत
नाहीं सबब इजाफा करावयास दरमहा नेमणूक पाहिजे. ३ जास्ती किरकोळ खर्च
धर्मादाय वगैरे खाजगी खर्चाबद्दल नेमणूक नाहीं. ४ सेवा चाकरीस माणसें पुरत
नाहींत. सबब जास्ती माणसें पाहिजेत, त्यांची याद अलाहिदा असे. त्याप्रमाणें