मालिका बादशाहीच्या अखेरीपर्यंत बर्गेसच्या जंत्रींत व्यवस्थित सांपडते.
निजामउल्मुल्कचा बाप गाजीउद्दीन हा ४४ बा सुभेदार १७०८ त नेमला
गेला. तो सन १७११ त मरण पावल्यावर, त्याचे जागीं अनामतखान याची
नेमणूक झाली. याच सालीं मराठ्यांनीं गुजराथेवर स्वारी केली असतां,
त्यांचा मोगलांनीं अंकलेश्वर येथें पराभव केला. सन१७१२त दाऊदखान पन्नीची
नेमणूक गुजराथवर झाली, तो ४७ वा सुभेदार होय. दाऊदखान सय्यदांच्या
हस्तें मारला गेल्यावर,बादशहानें गुजराथचा कारभार आपला सासरा अजितासिंग
यास दिला. बाळाजी विश्वनाथ दिल्लीहून परत आल्यावर नवीन मिळविलेल्या
हक्कांच्या जोरावर मराठ्यांच्या फौजा निरनिराळ्या प्रांतांत संचार करूं लागल्या,
त्यांत खंडेराव दाभाड्याचा हस्तक पिलाजी गायकवाड यानें सन १७१९ त
सुरतेवर स्वारी करून त्या ठिकाणीं मोगल फौजेचा पराभव केला, आणि सोनगड
येथें कायमचें ठाणें दिलें. तेथून हळू हळू उद्योग चालवून सन १७२३ त
दाभाडे व गायकवाड यांनीं गुजराथ प्रांतावर आपली खंडणी लागू केली. तेव्हां
बंदोबस्त करण्यासाठीं बादशहानें सरबुलंदखान यास काबुलाहून बदलून मुद्दाम
गुजराथेंत आणिलें. सरबुलंदखान हा गुजराथचा ५३ वा सुभेदार होय. त्याचें
संपूर्ण नांव मुबारीझुन्मुल्क सरबुलंदखान बहादुर दिलावरजंग असें होतें. हा
हुशार व थोर घराण्यांतला असून, तो फर्रुखसेयर बादशहाचा मामा होता. या
बादशहानें त्यास प्रथम १७१३त अयोध्येच्या सुभ्यावर नेमून स.१७१६त त्याची
बदली बहारच्या सुभ्यावर केली. पुढें सन १७१८ त सय्यद बंडखोरपणा करूं
लागले, तेव्हां बादशहानें सरबुलंदखानास आपल्या मदतीस दिल्ली येथें आणिलें.
पण बादशहाचे धरसोडीमुळे सरबुलंदच्या हातून सय्यदांना विरोध झाला नाहीं.
उलट रिकामा बसून त्याची दौलत मात्र सर्व खलास झाली. सन १७१९ त
बादशहानें त्यास काबुलच्या सुभ्यावर पाठविलें; तेथून पुढें सन १७२३ त
बादशहानें निजामाकडून गुजराथचा सुभा काढिला, तेव्हां तेथें सरबुलंखानाची
नेमणूक त्यानें केली.तरी प्रत्यक्ष येऊन काम सुरू करण्यास त्यास दोन वर्षे लागलीं.
सरबुलंदखनानें गुजराथचा कारभार स. १७२५ पासून १७३० पावेतों केला.
   औरंगजेबाशीं युद्ध चालू असतां स. १७०२ सालीं मराठ्यांनीं गुजराथेंत
प्रवेश करून सुरतेवर शह बसविला. त्यानंतर स. १७०५ सालीं बाबापिराचे