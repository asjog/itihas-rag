म्हणतात, तुकोबांकडे रुपया दिला. त्यांस म्हणतात, बाईकडे ऐवज दिला.
असा लपंडाव खेळतात. मजशीं वाद काढून सरकारचे जासूद कारकून आणून
पत्रे आम्हांस महालांस पाठविलीं की, महेश्वरी रुपया न देणें. यावरून चालते
गाड्यास खीळ घालावी तसा विचार होतो. दैव माझें असेंच ओढवलें कीं,
बयादा लिहीत जावें. नेमणूक करून घ्या म्हणतात, एवढी गोष्ट अनुकूल
पडणार नाहीं. बाकी सर्व त्यांचेंच आहे. पाटीलबावांचे विचारें करणें तें करावें.'
नाना वारंवार लिहून पाठवी कीं, 'पाटीलबावांनीं बाईस परिच्छिन्न सांगोन पाठ-
बायें कीं, चार महाल तुम्हांकडे आहेत, त्यांपैकीं डौलाचे खर्चापुरता ऐवज ठेवून
बाकी ऐवज सरदारीकडे पाठवून द्यावा. वरकड महालांची वहिवाट तुकोजीबावा
करतील. सरदारीमुळे अधिकआगळे केल्यास बाईचा अडथळा नसावा. नारो गणे-
शास होळकराचे कारभारांतून काढावें व बाईनीं व पाटीलबावांनी एक होऊन
मसलत करावी, येविशीं पाटीलबावा लिहितात, तर नारो गणेशास कारभारांतून पूर्वीच
(म्ह० मोरोबादादाचे प्रसंगांत) काढतां आलें असतें. आतां तें कसें घडेल !' सारांश,
तुकोजीस बाजूस सारून बाईकडेच सगळा कारभार-सरदारी सुद्धां सोंपावी, हा महा-
दजीनें सुचविलेला उपाय नानानें स्वीकारिला नाहीं; आणि उलट बाईस स्वस्थ
बसवून तुकोजीस कारभार देण्याचा मार्ग नानानें सुचविला तो महादजीनें स्वीका-
रिला नाहीं. शेवटीं प्रकरण विकोपास जाऊन पुढें स. १७९२ त लाखेरीवर शिंद्यांच्या
फौजेची व तुकोजीची लढाई झाली, त्याचें कारण, नानानें तुकोजीस तशी फूस
दिली, असा आरोप महादजीनें पुण्याच्या मुक्कामांत नानावर व हरिपंतावर
उघड दरबारांत केला. त्या वेळीं त्या दोघांनींही त्या आरोपाचा इनकार केला.
हीच शिंदे-होळकरांची चीड त्या उभयतांच्या पश्चात् मराठशाही बुडण्यास
कारण झाली. सर्वोनीं एकत्र जमून रुजवातीनें निकाल करण्याचा योग कधींच
आला नाहीं. त्यांत नारो गणेश तुकोजीचा कारभारी कळ लावण्यांत कधीं कसूर
करीत नसे. कारण अशा कलागतीमुळेच त्याला आपला स्वार्थ साधून घेतां येई.
अशा रीतीनें त्यानें अपरंपार संपत्ति मिळविली आणि शेवटीं पापाचा घडा
परिपूर्ण भरल्यावर तुकोजीनेंच त्यास खरपूस शिक्षा केली. हा प्रकार ऑक्टोबर
स. १७९० त घडला. तुकोजीनें मथुरेजवळ छावणी करून असतां नारोपंताची
सर्व संपत्ति हरण करून आणि प्रसिद्धपणें विटंबना करून त्यास इतकें हैराण केलें
कीं, त्या हालअपेष्टेतच तो मरण पावला. मात्र नारो गणेशाची विटंबना झाली ती
