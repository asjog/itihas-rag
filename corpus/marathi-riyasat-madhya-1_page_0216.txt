न स्वामींचा सल्ला आहे, यास्तव वऱ्हाड, देवगड चांदा व भागानगर या प्रांतीं आपल्या फौजा गेल्यानें नबाब अजुर्दा होऊन, सल्लल्यास विक्षेप होतो, यास्तव त्या प्रांतीं स्वारीस जाऊंच नये,' अशी आज्ञा शाहूनें आपल्या प्रमुख सरदारांस ह्मणजे प्रतिनिधि, फत्तेसिंग भोसले, कान्होजी भोसले, बाजीराव प्रधान व सर-लष्कर इत्यादिकांस ता. १५-१-१७२९ रोजी केली आहे. ह्मणजे या सर्व सरदारांनी मराटशाहीचा फैलाव सर्व बाजूंस करण्याचा बेत ठरविला असतांही केवळ निजामास दुखवावयाचें नाहीं या भावनेनें शाहूनें त्यांस आवरून धरिलें. स. १७३६ त बाजीरावानें दिल्लीकडे चाल केल्यावर निजामानें त्यास पायबंद दिला, तेव्हांच पुनरपि बाजीरावानें त्यास नरम केलें. परंतु स. १७३६ पावेतों शाहूचा निश्चय, 'निजामाचा आमचा स्नेह, या स्नेहास अंतर होई ऐशी गोष्ट न करणें, घडीचा विलंब न लावणें,' इतका सक्त होता. यावरून निष्कर्ष इतकाच की बाजीरावाच्या हयातीत मराठशाहीचीं धोरणे ठरविण्याचे स्वातंत्र्य बाजीरावाकडे नसून तें काम शाहूच मुखत्यारीनें करीत होता. (शा. रो. १८८,१८९.)

मराठ्यांचा उत्कर्ष गनिमी काव्याच्या पद्धतीनें झाला हें शिवाजीच्य। व राजारामाच्या हकीकतींत स्पष्ट आहे. या गनिमी पद्धतीचा अंगीकार व परिपोष पुढें बाजीरावानें केला, आणि त्यासाठीं स्वतःचे नवीन साथीदार त्यानें तयार केले. चाळीस वर्षेपावेतों ह्याच पद्धतीनें मराठ्यांनी मुलुखगिऱ्या केल्या. मा कामों बाजीरावाचा पक्का चेला मल्हारराव होळकर होय. गुजराथ, माळवा, बऱ्हाड नागपुर वैगेरे प्रांतांत मराठ्यांचा संचार गनिमी काव्याच्या जोरावर झालेला आहे. या पद्धतींत निष्णात ठरले ते सरदार पुढें आले व जे कमकुवत ठरले ते मागें पडले. बाजीरावाचें या पद्धतींतील नैपुण्य प्रथम.. पालखेडत्त्या मोहिमेंत निदर्नास येऊन, त्याची छाप तेव्हांपासून इतर सरदारांबर असली. प्रतिनिधि, दाभाडे, चिमणाजी दामोदर, सुलतानजी सरलष्कर वगैरे जुनी मंडळी बाजीरावाच्या पराक्रमानें व त्याच्या उत्तरेकडील नवीन उठावानें आपो-आप मागें पडली. त्यांजशी समोर विरोध केल्यानें शाहूचें मन द्विधा होऊन, त्यास त्यांची भीड तुटत नाहीं, तेणेंकरून आपलेंच कारस्थान बिघडतें, ही खुणेची गोष्ट बाजीरावानें मनांत ठेवून इतःपर त्यानें या मंडळीचा व दक्षिणे-कडील कारभाराचा नाद साफ सोडून दिला. पुढील उद्योगांत त्यानें शिंदे,
