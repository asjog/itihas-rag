कोणती अडचण उत्पन्न होईल! ऐन वेळीं हे इंग्रजांचे दोस्त अंगचोरपणा करून खुशाल
बाजूस राहत, आणि जयाची चिन्हें दिसतांच लुटीच्या फायद्यापुरते धावून पुढे येत.
या अडचणी टाळण्याकरितां आपल्या बरोबरीनें लढणारे आगि सदैव आपल्या
हुकमतीत वागणारे असे दोस्त इंग्रजांस पाहिजे होते. त्या दोस्तांच्या फौजांतील
अंमलदार इंग्रज असल्याशिवाय ही गोष्ट घडून आली नसती. असा परिणाम उत्पन्न
होण्यास फौजांस पगार वेळेवर पोंचणें आणि त्यांनीं सर्वथा एका सेनापतीच्या
हुकमतींत वागणें, या गोष्टींची जरूर वाटूं लागली. याचाच परिणाम असा झाला, की
इंग्रजांच्या दोस्तांनीं फौजांच्या ऐवजी केवळ त्यांचे खर्चास पुरे इतका पैसा इंग्रजांच्या
हवालीं करावा, आणि त्या पैशानें आपणांस हव्या तशा फौजा इंग्रजांनी तयार कराव्या.
युरोपांत देखील अनेक प्रसंगीं दोस्तांची मदत घेण्याचे प्रसंग इंग्रजांस आले, परंतु
युरोपांतील प्रकार आणि हिंदुस्थानांतील प्रकार यांत मुख्य फरक असा होता, की
इंग्लंडनें ऑस्ट्रिया, रशिया वगैरे आपल्या दोस्तांस स्वतःचे पैसे देऊन त्यांच्या तयार
फौजा आपल्या मदतीस घेतल्या. याचे उलट हिंदुस्थानांत इंग्रजांनीं दोस्तांकडून
आपण पैसे घेऊन त्यांच्या फौजा तयार केल्या. हिंदुस्थानांतील रजवाडे आपल्या
फौजांवर थोडा खर्च करीत असें नाहीं. पण त्यांच्यांत शिस्त नव्हती, लोक वेळेवर
हजर होत नसत, पुष्कळदां आपसांत तंटे करून फितूर बनून धन्याचा घात करीत.
असा दुबळेपणा कायम ठेवण्या ऐवजीं इंग्रजांसारख्या ऐपतवान व युद्धकलानिपुण
सत्तेच्या हातांत संस्थानिकांनीं पैसा द्यावा आणि त्यांजवरच फौजा बनविण्याचें काम
पूर्णपणें सोंपवून आपण त्या दगदगींतून निवृत्त होऊन स्वस्थ बसावें, अशी योजना
एतद्देशीय सत्ताधीशांवर वेल्स्लीनें लादली. ती पुढील इंग्रजांनीं मोठ्या चतुराईनें
सिद्धीस नेली हें आपण पाहतोंच. नियमितपणें पैसा हातांत येईल तरच ही योजना
यशस्वी होणार होती. त्यासाठीं इंग्रजांनी संस्थानिकांकडून प्रदेश तोडून घेतले.
वेल्स्ली आला तेव्हां इंग्रजांशी सामना करण्यास उभे राहणारे मुख्यतः तीन सत्ताधीश
होते, अयोध्येचा वजीर, हैदराबादचा निजाम व मराठे. पैकी पहिले दोन निःसत्त्व
झालेच होते. विशेष धास्ती इंग्रजांना फक्त मराठ्यांची होती. त्यांना त्यांनी कसें
जाळ्यांत अडकविलें हें आपणांस विदितच आहे. वेल्स्लीवर मुख्य आरोप येतो तो
असा, कीं आपली सार्वभौम सत्ता स्थापण्यासाठीं एतद्देशीयांच्या नुकसानीची त्यानै
बिलकुल परवा केली नाहीं. सबुरी, आत्मसंयमन किंवा औदार्य या चिजा त्याच्या
संग्रहीं नव्हत्या. अयोध्येच्या वजीराशीं तर त्यानें अत्यंत स्वार्थाचें वर्तन करून रोहील-
