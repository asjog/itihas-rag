तो परत आला. त्याचा मुलगा बेदरबख्त हाही अहंमदाबादेहून अहंमद-
नगरास आला. अहंमदाबादचा दुय्यम अंमलदार इब्राहीमखान ह्यास
माळव्यांत जाऊन थांबण्याचा हुकूम अजीमशहानें पाठविला, त्याप्रमाणें
तो तिकडे गेला. त्या वेळीं मुसलमान इतिहासकार खाफीखान हाही अहं-
मदाबादेस होता. बापाचे अंत्यविधि उरकल्यावर अजीमशहा अहंमदनगर
येथें विधिपूर्वक तख्तनशीन झाला. त्यानें आपल्या नांवानें खुत्बा वाचविला
व नाणींही पाडिलीं. इतक्यांत वडील भाऊ उत्तरेत राज्य आक्रमण करीत
आहे, अशी बातमी आल्यामुळें, त्याजबरोबर लढण्यासाठीं म्हणून अजीम-
शहा उत्तरेकडे निघाला. बरोबर वजीर आसदखान व त्याचा पराक्रमी पुत्र
झुल्फिकारखान हे असून त्यांचा त्यास चांगला पाठपुरावा होता. शाहूही
त्याजबरोबर होता. महंमद अमीनखान व चिंकिलीजखान हे दोन सरदार
बऱ्हाणपुर येथें ह्यास पोंचवून परत औरंगाबादेस आले. पुढें अजीमशहा
ह्यांज्याजवळ नर्मदा उतरून माळव्यांत शिरला. तेव्हां त्यास अशी बातमी
लागली, कीं ताराबाईनें महाराष्ट्रांतील बहुतेक किल्ले परत घेतले. त्या
वेळेस पुण्याचा फौजदार लोदीखान म्हणून होता, त्याचा पराभव करून
धनाजीनें पुणें व चाकण हे परगणे घेतले. शाहू सर्व कुटुंबासह अजीमशहाच्या
छावणींत होता. झुल्फिकारखान व शाहू यांचा चांगला स्नेह होता, इत-
केंच नव्हे, तर मूळपासूनच झुल्फिकारखानाचें मन मराठ्यांविषयीं
कडक नव्हतें. त्यानें अजीमशहास अशी सल्ला दिली, कीं शाहूस मरा-
ठ्यांचा राजा असें कबूल करून परत पाठविलें असतां, मराठे अगदींच
स्वतंत्र न होतां, त्यांचा थोडाबहुत बंदोबस्त होईल; आपसांत तंटे लागून
त्यांची शक्ति कमी होईल, आणि मग मोगलांच्या मुलखास त्रास देण्यास
त्यांस सवड मिळणार नाहीं. अजीमशहास ती मसलत पसंत पडली; व शाहूस
पन्नास साठ लोकांनिशीं अजीमशहानें मोकळा करून, परत दक्षिणेत पाठ-
विलें. त्या वेळीं खालीं लिहिल्याप्रमाणें अजीमशहानें शाहूशीं ठराव केला.
' तुम्हीं आपणास दिल्लीच्या बादशहाचे अंकित समजून राज्य करावें;
तुमची आई, भाऊ मदनसिंग संभाजीचा दासीपुत्र, व बायका यांस
आम्हापाशीं ठेवावें; तसेंच तुम्हीं आपल्या राज्यांत जाऊन बंदोबस्त
करावा, बखेढा करणारे लोकांचें पारिपत्य करावें; आणि बादशाही लक्षांत
वागून इकडील मुलखास उपद्रव देऊं नये. तुम्ही याप्रमाणें वागतां