तींत लिहिलेले आहेत. ह्यांत प्रथम फौज आणून बंदोबस्त करण्याविषयीं
पेशव्यास आज्ञा आहे. इतर सरदार फौजा घेऊन वेळेवर येऊन पोंचले
नाहींत. चिटणिसास सांगितल्याप्रमाणें राज्यास नवीन धनी करून पेश-
व्यांनीं सर्व कारभार करावा, कोल्हापुरचे संभाजीस सातारच्या गादीवर
आणूं नये, अशी शाहूनें आज्ञा केली. त्यानंतर पेशव्याचे संबंधानें शाहूचे
मनांत, कदाचित् इतरांच्या सांगण्यावरून, संशय आला, तो संशय चिट-
णिसांनें घालविला. वर दोन कागद चिटणीस व पेशवा यांच्या दरम्यानचे
दिले आहेत, ते या संबंधाच्या भानगडीचे असूं शकतील. पेशव्यासबंधीं
शाहूची दिलसफाई झाली, आणि ‘तुमचे मस्तकीं हात ठेविला,’ असा
आशीर्वाद त्यानें पेशव्यास मरणापूर्वी दिला.

पंतप्रतिनिधीच्या बखरींत खालील मजकूर आहे. [ भा. व. पु. १. ]
‘ शाहू महाराजांनीं प्रतिनिधीस विचारलें. तुम्ही सर्व राज्याचा बंदो-
बस्त कराल कीं काय ? त्यांनीं विनंति केली कीं तीस हजार फौज जवळ
आहे. नंतर पेशवे यास विचारिलें, त्यांणीं एक लक्ष फौज जवळ आहे;
आणि हुकूम झाल्यास पाहिजे तितकी फौज जमा करूं; व आज्ञेप्रमाणें
राज्याचा बंदोबस्त राखीन. त्यावरून राजांची मर्जी पेशव्यावर प्रसन्न होऊन,
आपल्या पैजारा व निशाणें व शिक्केकटार आपली, पेशवे यांचे ताबींत
करून, सर्व सरदार मानकरी यांशीं हुक्कम केला कीं, पेशव्यांचे हुकुमींत
सर्वांनीं चालावें. कोणी फितवा केल्यास त्यांचें पारिपत्य पेशवे करितील.
अशी आज्ञा केली. ’ शाहूच्या मृत्यूनंतर या हुकुमाचा पहिला अंमळ
प्रतिनिधीवरच झाला.

मृत्युपूर्वीच दत्तक घेऊन व्यवस्था करण्याची खटपट चालली होती
असें खालील पत्रावरून दिसतें. ‘ चि. वि. महाराजांनीं थोडासा संदेह
धरिला आहे. याकरितां तुम्ही आतांच वर यावें. दत्तविधान करून
बेत नाहीं म्हणतात. याजकरितांच वर यावें. भोजन येथेच होईल.
वरकड मागून येतील. येथून चिठी पाठवल्यावर त्यांनीं यावें. तुम्ही