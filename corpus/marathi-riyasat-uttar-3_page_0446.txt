योजना तो घडवून आणीत होता. या खटपटीचा उगम पुण्यांतून बाजीरावामार्फत
चालला होता. गंगाधर शाख्याच्या खुनामुळे त्रिंबकजी डेंगळ्याचें प्रकरण सुरू
झाल्यापासून बाजीरावाचे मनांत इंग्रजांबद्दल अत्यंत द्वेष उत्पन्न होऊन त्यानें सिंदे
होळकर पेंढारी वगैरेंना इंग्रजां विरुद्ध उठविण्याचा जोराचा प्रयत्न सुरू केला. एल्फि-
न्स्टनसारखा वस्ताद इंग्रज पुण्यास त्याचे छातीवर बसून त्याचीं कारस्थानें युक्तीनें व
दांडगाईनें म्हणून पाडीत होता म्हणूनच बाजीरावाचे प्रयत्न सिद्धीस गेले नाहींत.
४ पेंढाऱ्यांबद्दल मराठ्यांची आपुलकी. - पेंढाऱ्यांचा उगम व विस्तार
कसा झाला हे येथे सांगण्याची जरूर नाहीं. त्यांची उत्पत्ति मराठी राज्याच्या
आरंभापासूनची आहे. मुख्य लढाई आटोपल्यावर शत्रुपक्षाची लूट करून त्याचा
फन्ना उडविण्याचे कामी सर्व मराठे सरदार आपल्याबरोबर पेंढाऱ्यांचीं पथकें
नेहमींच बाळगीत. मराठ्यांची मुलुखगिरी बंद पडल्यावर इंग्रज सरकारानें या
पेंढाऱ्यांचा बोभाटा मतलबासाठीं केला, ही गोष्ट विशेष लक्षांत घेण्याजोगी आहे.
इंग्रजांनीं आपल्या नवीन कवाइती फौजा बनविल्या, त्या बिलकूल पिढीजाद हिंदी
वळणाच्या नव्हत्या. त्या फौजांस क्षत्रियत्वाचें स्वरूप नव्हतें. त्याला बंधनें होतीं तीं
लष्करी कायद्याचीं व शिस्तीचीं होतीं, जातीचीं नव्हतीं. महारपोर अठरापगड जातींचे
व नाना पेशांचे पोटभरू लोक एकत्र जमवून त्यांस कवाईत शिकवून इंग्रजांनीं आपली
फौज बनविली. अशा विसकळित वृत्तीच्या लोकांस मराठी राज्याचा किंवा
हिंदु धर्माचा बिलकूल अभिमान वाटत नव्हता. मराठी राज्याची एकंदर रचना मूलतः
तरी धार्मिक व क्षत्रिय बाण्यावर सिद्ध झालेली होती त्याचे अगदीं उलट वाणा
इंग्रजी फौजांचा होता. जो पोटास देईल त्याची नोकरी करावी, आणि वरचे अंमलदार
करतील तो हुकूम बेधडक उठवावा, तो वरा आहे किंवा वाईट आहे याचा विचार
करणें आपलें कर्तव्य नाहीं, अशी वृत्ति या इंग्रजी पलटणांची बनली. त्या पलटणांत
मराठे, मुसलमान, कानडे, तेलंगी, पुरभये, महार, मांग वगैरे अनेक प्रकारचे लोक
होते. त्यांच्या ठिकाणी राष्ट्राभिमान बिलकूल उत्पन्न झाला नाहीं यांत नवल नाहीं.
सारांश, इंग्रजांची सार्वभौम सत्ता कायम होतांच मराठ्यांचा मुख्य धंदा बंद पडला,
आणि त्यांना निर्वाहाचें क्षेत्र राहिलें नाहीं. उरली सुरली क्षत्रिय वृत्ति व राष्ट्रप्रेम
लयास गेलें. वैश्यवृत्तीचे शेतीचे किंवा अन्य उद्योगाचे धंदे अंगवळणीं पडण्यास त्यांस
पुढे बराच काळ लागला. या संक्रमणकाळांत पेंढारी या संज्ञेनें मराठे आपला निर्वाह
करूं लागले आणि पूर्वी शिस्तीचें जें कांहीं थोडें बंधन त्यांस होतें तें साफ नाहींसें
