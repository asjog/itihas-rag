खाचेंही सफदरजंगाशीं वांकडें आलें. सफदरजंग दिल्लींतून निघून जाईना, आणि
बादशहास पदच्युत करून दुसरा इसम तख्तावर स्थापण्याचा विचार करूं
लागला. तेव्हां उभयतांचें उघड युद्ध जुंपलें. १०.५.१७५३ पासून हें युद्ध
कांहीं महिने थोडें बहुत चाललें. बादशाहाचे बोलावण्यावरून नजीबखान
रोहिलाही फौज घेऊन ३ जून रोजीं दिल्लीस येऊन पोंचला. पंजाबांतून मीर-
मन्नूनें पांच हजार फौज पाठविली. ६ जून रोजीं बादशहा व वजीर यांची
दिल्लींत लढाई झाली, पण निकाल असा लागला नाहीं. पुढें माधवसिंगाच्या
मध्यस्थीनें तडजोड होऊन युद्ध थांबले; आणि खानखानान व मीरशहाबुद्दीन
यांनीं राजधानींत कांहीं दिवस शांतता केली.
	या युद्धांत दोनही पक्ष मराठ्यांस आपापल्या बाजूस वळवीत होते. शिंदे
होळकर दक्षिणेत असून अंताजी माणकेश्वर दिल्लींत होता, त्याची चलबिचल
झाली. तो हिंगण्यास लिहितो. ‘ सरदारांनी आम्हांस पातशहाचे चाकरीस
पाठविलें. फौज अडीच हजार. आम्ही ग्वाल्हेर प्रांतास आलों, तेव्हां
तुमचीं पत्रें दोन चार आलीं कीं नबाब वजिरानें नबाब बहादर ( जावेद )
मारिला. पुढें पातशहाशीं दगाबाजी करणार, याकरितां पातशहांनीं बोलावून
सांगितलें कीं तुमची फौज पांच हजार सत्वर बोलावणें. कराराप्रमाणें पांच
हजार फौजेनिशीं आपले सरदार चाकरीस बोलावणें. उणी फौज आली तरी
कार्यास येणार नाहीं. करारांत अंतर नसावें. [ २१.३.१७५३ खं ६.२७४. ]
अंताजी जवळ फक्त अडीच हजार फौज होती, त्यास आणखी अडीच हजार
ठेवावी लागली. तिच्या खर्चास वेळेवर मिळाले नाहीं त्यावरून हिंगण्यांचा व
त्याचा तंटा माजला. ‘ हरएक विशीं तुम्हां आम्हांत या उपरी प्रतरणा कामाची
नाहीं. जें तुमचें बरें तें आमचें व आमचें तें तुमचें बरें. पेशव्यांकडून
रकम आणून तुमचें कर्ज फेडूं ’ असें अंताजीनें लिहून दिल्यावर हिंगण्यांनी
त्यास कांहीं रकम दिली ( ६.२७५ ). पुनः अंताजीपंत स. १७५३ च्या
एप्रिलांत लिहितो, ‘ आम्हांस नबाब वजिरानें दहा लाख रुपये देऊन आपणा-
कडेस घेऊन जावयासी करार केले. तुम्ही साफ सांगितलें जे दहा लाख कामाचे