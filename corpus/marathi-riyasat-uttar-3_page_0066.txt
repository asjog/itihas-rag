व नानांचे अतःकरण. एकमेकाविषयीं सारखें विटत चाललें. बाणाजी हुजऱ्यानें नाना-
कडे जाऊन मध्यस्थी केली, तेव्हां त्यांचा कांहीं सलूख झालाः पण बाजीरावाचें व नानार्चे
मात्र दिवसेंदिवस अगदींच फाटत गेलें. शेवटीं नाइलाज होऊन नानानें कारभार सोडून
मेणवलीस जाण्यास निरोप मागितला. माझे हातून कारभार होत नाहीं असें साफ कळ"
विलें. 'मिळून रयतेचें संकट.' मेस्तर बैटचे पलटणास याच वेळीं नानानें रजा दिली.
अमृतरावास युद्धकलेचा बराच अनुभव असल्यामुळे त्यानें बाजीरावाकडून एक
स्वतःचा कवाइती कंपू तयार करविला. सिंदे निजाम वगैरेंचा ओढा फ्रेंचांकडे होता, तसा
अमृतरावाचा इंग्रजांकडे होता. म्हणून स. १७९६ त बॉयडच्या हाताखालीं वुल्यम
टोन यास त्यानें नेमिलें. हा टोन देखणा, रुबाबदार, भाषणानें दुसऱ्यावर लगेच छाप
बसविणारा, कुशल लेखक व चतुर सेनानायक असल्यामुळे पेशव्याचे दरबारी त्याची
चांगली चहा होऊं लागली. पण या पलटणीच्या योगानें जास्तच उपद्व्याप होईल
असा संभव दिसल्यामुळे नानानें हें पलटण पुढें कमी केलें. या वेळच्या हकीकती टोननें
रसभरित वार्णल्या आहेत. 

* वुइल्यम टोन याचा जन्म १७६४ त आयर्लंडांत झाला. याचा भाऊ वुल्फ
टोन हा इंग्रजांविरुद्ध आयरिश लोकांनीं केलेल्या बंडाचा सुप्रसिद्ध पुढारी होता.
मोळाव्या वर्षी वुइल्यमनें कंपनीची नोकरी पत्करिली, आणि कांहीं वर्षे सेंटहेलेना
वेटांत नोकरी करून तो हिंदुस्थानांत आला, आणि निजामाचे फौजेंत दाखल झाला.
परंतु तेथे त्याचें रेमंडशीं पटलें नाहीं. तेव्हां कर्नल पामर बरोबर स. १७९६ त तो
पुण्यास येऊन बाजीरावाचे पदरीं क० बॉयडच्या हाताखालीं रुजू झाला. स १८०१
त सेंधवा येथे सिंदे बायांच्या बाजूनें लढत असतां तो जखमी होऊन पेरॉनचे हातीं
पडला. तेथून सुटून तो यशवंतराव होळकराकडे गेला. यशवंतरावानें ओषधोपचार
करून त्याच्या जखमा बऱ्या केल्या. परंतु त्याच सालीं महेश्वरजवळ सिंदे होळकरांची
लढाई झाली तींत होळकरांचे तर्फेनें लढत असतां तो मारला गेला. त्यास लिहिण्याचा
नाद असून फावल्या वेळांत त्यानें स्वतः पाहिलेल्या सहा वर्षांच्या घडामोडींची
माहिती माल्कम यास पत्रांनीं लिहून पाठविली. टोनचीं तीं पर्ने त्या वेळीं निरनिराळ्या
ठिकाणीं छापण्यांत आलीं, तीं ग्रँट डफ यास मिळालीं होतीं. बाजीराव, मानाजी
फाकडे, यशवंतराव होळकर वैगैरे ज्या ज्या ऐतिहासिक व्यक्तशिीं त्याचा प्रत्यक्ष
परिचय घडला, त्यांचीं स्वभावचित्रं त्यानें लिहिलेली अद्यापि अप्रतिम वाटतील.
तसेंच तत्कालीन रीतरिवाजांची अवांतर माहिती सुद्धां टोनच्या पत्रांत पुष्कळ सांपडते.
