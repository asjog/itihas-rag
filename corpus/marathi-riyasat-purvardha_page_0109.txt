फारशीच्या सान्निध्यानें बरेचसे नवीन प्रयोग मराठींत आले. कित्येक
उद्गारवाचक शब्द, अव्ययें, क्रियाविशेषणे व सर्वनामें मराठींत येऊन
अर्थाचे व उद्गारांचे अनेक बारीक बारीक भेद सफाईनें व्यक्त करण्याची
मराठींत सोय झाली. हल्लींचे कित्येक मराठी प्रत्ययही फारशीवरून आलेले
आहेत. उच्चारांची व बोलण्याची ढबही फारशीच्या संसर्गानें मराठींत
नवीन शिरली. भाववाचक नार्मे, विशेषणे व नात्यांची, धंद्यांची वगैरे
पुष्कळशीं विशेषनामें फारशींतून मराठींत आलीं.

शिवाजीच्या कर्तबगारीने व रामदासाच्या संस्कृत वाणीनें फारशीच्या
पगडयाची ही वाढ उत्तरोत्तर कमी होऊं लागली. तसेंन्द मराठीचे विशिष्ट
संस्कारही पुष्कळसे फारशींत शिरले. मराठीची देवनागरी लिपी परिपूर्ण
असल्यामुळे फारशी भाषा मराठींत व मोडींत सुद्धां सफाईने लिहितां येऊ
लागली. येणेकरून दरबारांतही मराठी भाषा हळू हळू फारशीस मागे टाकू
लागली. कारकुनी काम सर्व ब्राह्मणकायस्थांच्याच हातांत होतें. यांच्या
फरड्या कारकुनीमुळे त्यांच्या मायभाषेचा बराच टिकाव लागला. पुष्कळ
अंशी परकीय अंमलदारांना ह्या कारकुनांवर अवलंबून राहवें लागे.
महाराष्ट्रांतील अफाट लोकसंख्येंत राज्यकर्त्याचे प्रमाण अत्यंत अल्प
असल्यामुळे, उत्तरोत्तर दक्षिणेंतील मुसलमान बादशाहा व त्यांचे अधिकारी
फारशी बोलावयाचें सोडून दक्षिणी उर्दू बोलू लागले. पहिल्या तीनशें
वर्षातील मराठी ग्रंथकारांनी तर मराठीचे संरक्षण अतोनात केलें. धर्माच्या
बाबतींत जित व जेते यांत मूळचा अत्यंत भेद होताच, तो ह्या साधु
ग्रंथकारांनीं आपल्या ग्रंथांत स्पष्ट करून, स्वभाषा व स्वराष्ट्र कायम ठेव-
ण्यास मदत केली. भारत, रामायण व धर्म यांजवरील मराठी ग्रंथ लोक
महाराष्ट्रांत गांवोगांव वाचीत, आणि त्यांची भाषा व्यवहारांतील फारशी
मिश्रणाला आवरून धरी. तुकारामाच्या कवनांत मुसलमानी शब्द थोडेच
आहेत. तसेंच जेजुरी, पंढरपुर, तुळजापुर वगैरे अनेक ठिकाणचे गोंधळी
भुत्ये, पुराणिक, हरिदास वगैरे लोकांची भाषा शुद्ध मराठी असून, तिच्या
योगानें फारशीचा प्रवेश पुष्कळ अवघड झाला. बायकांचीं गार्णी,

