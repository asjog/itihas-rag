संख्या कमी झाली; आणि कॅप्टिन फोर्ड यास नोकरींत ठेवून जी कवाइती फौज
बाजीरावानें मुद्दाम प्रसंगीं उपयोगी पडावी म्हणून तयार केली होती, ती इंग्रजांनीं
मदतीच्या नांवाखालीं बाजीरावाकडून आपल्या ताब्यांत घेतली, आणि या तुकडीचें
नांव ‘ दि पूना ऑक्झिलियरी फोर्स ’ असें ठेविलें. इंग्रजांची मनधरणी करण्यांत
ज्या पुरुषाने आज पंधरा वर्षे आपली अगदीं शिकस्त केली, त्या बाजीरावास
ही आपली हीन स्थिति झालेली पाहून किती दुःख झालें असेल याची कल्पनाच
केली पाहिजे. या संकटांतून सुटका करून घेण्याचा विचार त्याचे मनांत सारखा
घोळूं लागला. पुढें पेंढाऱ्यांच्या युद्धांत तुम्ही इंग्रजांस सामील व्हा, असा ग० ज० चा
संदेश मुद्दाम माल्कमनें माहुलीस बाजीरावाची भेट घेऊन कळविला, तेव्हां त्यानें
फौज ठेवण्यास सुरुवात केली. ही फौज त्यानें इंग्रजांस मदत करण्यासाठीं
जमविली कीं त्यांजशीं लढण्यासाठीं जमविली हें केवळ त्याचे मनास ठाऊक.
मात्र त्यास त्या बाबतींत दोहोंकडून पंचाईत उपस्थित झाली ही गोष्ट खरी. फौज
न ठेविली तर मदत न केल्याचा ठपका येणार; ठेवली तर आपला इंग्रजांशीं
लढण्याचा उद्देश आहे असा त्यांस संशय येणार. तथापि त्यानें ‘ नवे फौजेची कलम-
जारी केली. अवघे सरदार रास्ते, आपा देसाई, पानसे, पटवर्धन, विंचूरकर वगैरे
बोलावून ममतेंत घेऊन पुण्यास आणिले. दहा हजार अरब व तीन हजार नंगे
गोसावी चाकरीस ठेविले. तोफखाना, नवीन बाण, दारूगोळा यांचा सरंजाम चाल-
विला. फौजेचा भरणा सुमारें पन्नास हजार झाला, मुख्य बापू गोखले १५ हजार,
आबा पुरंदरे ३ हजार, विंचुरकर १० हजार, शिवाय नारो विष्णु आपटे, मिरजकर,
पटवर्धन, रास्ते, थोरात, जाधव इत्यादिकांची प्रत्येकीं सुमारें २ हजार. ’

 बाजीरावानें पुण्यास सैन्य जमविलें ही गोष्ट एल्फिन्स्टनला अत्यंत झोंबूं
लागली. त्यानें कॅ. फोर्ड यास बाजीरावाकडे पाठवून कळविलें, पेंढाऱ्यांच्या युद्धासाठीं
तुम्ही जर ही फौज जमवितां तर ती पुण्यास ठेवूं नका, बाहेर वऱ्हाडचे हद्दीकडे
ठेवा. ही गोष्ट बाजीरावानें मान्य केली नाहीं. कारण या पूर्वीच इंग्रजांनीं आपल्या
फौजा पुण्याच्या आजूबाजूस जमविल्या होत्या, त्या प्रथम तुम्ही दूर न्या असें त्यानें
रेसिडेंटास कळविलें. इंग्रजांनीं मात्र पेंढाऱ्यांचें निमित्त करून सिंदे, होळकर, भोसले
पेशवे यांच्या छातीवर आपल्या फौजा आणून ठेविल्या; आणि त्यांचे प्रतिकाराची
सिद्धता या सरदारांनीं चालविली त्यास यांनीं हरकत करावी ही गोष्ट बाजीरावास
बिलकूल आवडली नाहीं. खरें म्हटलें तर ता. १६-५-१८१७ रोजींच ग० ज० नें