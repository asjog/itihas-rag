इकडून दुसरा विचार होणार नाहीं. याप्रमाणें त्यांस आम्ही सांगितल्यावर
अलीबहादर प्रातःकाळीं एकटेच येऊन बाबारावाचे विद्यमानें सदरहूप्रमाणें बोलून
श्रीमंतांचे पायांची शपथ केली. आम्हांपासून खातरजमा मागितली, त्यावरून
आम्हीं खातरजमा केली. आम्हांस व तुम्हांस दैवत श्रीमंतांचे पाय, त्यांची
शपथ तुम्हीं केली, त्याप्रमाणें तुम्हांकडून वर्तणुकेंत आल्यास आम्हांकडून दुसरी
गोष्ट होणार नाहीं. इकडून तीच शपथ असे. याप्रमाणें परस्परें शपथपुरःसर
बोलण्यांत आलें. गोसावी यास महिन्या दो महिन्यांत आपले स्वाधीन करतों.
प्रत्यक्ष धरून द्यावा तरी लौकिकांत ठीक दिसत नाहीं. तो आमचे डेऱ्यांत आहे,
त्यास तेथून युक्तीनें लांडें लटकें बोलून काढून दुसरे जागां ठेवितों. आंतून त्यास
विश्वास पडावयाकरितां खातरजमा व बंदोबस्त त्यास न समजे असा करून
ठेवितों. मग मी शिकारीस म्हणोन रानांत जाईन. तेथें एक दोन दिवस राहीन.
आम्हांकडील लोकांस सांगून जाईन, कोणी बोलणार नाहींत. आपण
आपले लोक पाठवून गोसाव्यास घेऊन जावा. चित्तास येईल तें करावें. या
बोलींस दोन महिन्यांचा कारभार, त्यास आठ महिने होऊन गेले. श्रीमंतांचे
पायांची शपथ केली असतां हा प्रकार, तेव्हां यांचा विश्वास तो काय ? इस्माल्या
व जोधपूरवाले एकत्र जाले त्यांजवर कंपू रवाना केला, त्या समयीं फौज पाठ-
वावी म्हणोन अलीबहादरांस सांगितलें. खर्चास दोन लाख मागूं लागले. त्यास
बोलल्याप्रमाणें गोसावी स्वाधीन झाल्यावर मग खर्चास देऊं, तें जाहल्याशिवाय
खर्चास मिळणार नाहीं, असें बोलण्यांत पहिलेंच आलें आहे, त्याप्रमाणें तुम्हां-
कडून अंमलांत यावें, म्हणजे खर्चास पावेल. तथापि मसलत रुबकार त्या अर्थीं
तूर्त एक रोजमरा सत्याहत्तर हजार देवितों. फौज पाठवावी. ते दोन लख मागों
लागले. निदान लाख द्यावयाचें कबूल केलें, तरी फौज न पाठविली. बळवंतराव
सदाशिव यास दोन हजार देऊन रवाना केले, पैकीं हजार बाराशें लढाई
सुरू असतां जाऊन पोंचले. लांब मजला करून आले, सबब मुक्कामावर
लावून दिल्हे. तिसरे प्रहरीं लढाई जाली. लढाईचे पूर्वी, ‘ जयपूरवाल्यांकडील
आम्हांस पत्रें आलीं, वकील जाबसालास पाठविणार, त्यास आणावे असें आपले
विचारास आल्यास तसेंच लिहूं. ’ म्हणून अलीबहादरांनीं विचारिलें. त्यास उत्तम
आहे असें कळविल्यावरून, राजाराम गोधा त्यांनीं पाठविला. तो अलीबहादरापाशीं
येऊन गोसाव्याचे विद्यमानें बोलूं लागला. इकडे मारवाड्यांचे वकील होळकरां-