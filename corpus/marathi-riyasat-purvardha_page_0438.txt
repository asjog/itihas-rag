जाणून, रघुनाथपंताचे विद्यमानें किल्ला खालीं करून दिला. शिवाजीर्ने
रामजी नलगे यास किल्ल्याची हवालदारी दिली; आणि तेथील सुभा
विठ्ठल पिलदेव गरुड यास सांगितला. तसेंच महाराष्ट्रांतील बंदोबस्ताप्रमा-
णेंच कनार्टक प्रांतांतही जमिनीची मोजणी, प्रतबंदी व साऱ्याची आका-
रणी वगैरे पद्धति सुरू केल्या. पुढें कांहीं दिवसांनी चंदी प्रांताची सुभेदारी
शिवाजीनें आपला जावई हरजीराजे महाडिक यास दिली, आणि त्याज-
कढून त्या प्रांताचा बंदोबस्त फार चांगला ठेवविला. हरजी राजे हा मुत्सद्दी
व पराक्रमी होता. त्याच्या व्यवस्थेमुळेच पुढें राजारामास या जिंजीप्रां-
ताचा फार उपयोग घडला. तेथून कावेरीतीरीं त्रिनमली ऊ० त्रिवादी
येथे शिवाजीचा मुक्काम पडला. हा प्रांत विजापुरचा असून तेथे शेरखान
नांवाचा अधिक'री होता.
कर्नाटकांतील ही स्वारी शिवाजीनें प्रथम गोवळकोंड्याच्या तर्फेनै केली.
परंतु पुढें गोवळकोंड्याची मदत येणें बंद झालें, तेव्हां शिवाजीनें स्वतः-
च तो उद्योग तडीस नेला. या प्रसंगी शिवाजीची दहशत तिकडील
लोकांस किती पडली होती हैं इंग्रजांच्या खालील लेखावरून दिसून येतें.
' शिवाजी महाराज द्राविडदेशांत शिरले हें वर्तमान चोहोंकडे पसरले,
तेव्हां सर्व लोक पराकाष्ठेचे घाबरून गेले. तो मोठा भयंकर पुरुष असून
त्याने पश्चिम किनाऱ्यावरील प्रांताचे प्रांत लुटून जाळून उद्ध्वस्त केले, व
यवनपादशहांस त्राहि त्राहि करून सोडिले, अशी त्याची ख्याति
चोहोंकडे पसरली होती. यास्तव त्या लोकांस त्याची फार दहशत वाटुं
लागली. आपली आतां धडगत कशी लागते याचा ज्याला त्याला विचार
पडला. द्रव्य कोठें आहे, व कोणावर हल्ला केला असतां खचित
द्रव्यलाभ व्हावयाचा है कांहीं दैवी शक्तीच्या योगार्ने शिवाजी महाराजांला
कळत असून ते जातील तिकडे त्यांस हटकून यश प्राप्त व्हावयाचें, असा
त्या लोकांचा समज होऊन गेला होता, '
त्रिवादी येथे शहाजीराजे यांच्या नाटकशाळेचा पुत्र संताजी म्हणून
होता तो व्यंकोजीशी भांडून शिवाजीस येऊन भेटला. त्यास सन्मानानें
वागवून शिवाजीने चंदीचे ठाण्यांत मुख्य म्हणून ठेविलें. नंतर भाऊ
व्यंकोजी यास पत्र लिहिले, कीं 'वडिलाजीत मिळकतीचा निम्मे हिस्सा द्यावा.
तुम्हीं जुनीं मनुष्यें उठवून लाविली, त्या अर्थी सरबराई करतां फळ नाहीं.
