शुद्ध पौर्णिमेचे दिवशीं (ता. १.११.१८००) होळकरांनीं विश्वास दाखवून छापा
घालून लष्कर लुटून घेतलें. त्या दिवशीं लखबा वागळे तोफेचा गोळा लागून ठार
झाला. आम्ही (बाळकृष्ण विठ्ठल ?) मातोश्री बाईस हजार दोन हजार जमेतीनिशीं
घेऊन वीस कोस आलों. "

बायांचे व यशवंतरावांचें सूत्र बिघडण्यास दौलतरावच कारण झाला. ता.
२६.११.१८०० रोजीं एक तत्रस्थ लेखक लिहितो. 'यशवंतराव बायांस मिळून
होते. त्यास सिंदे यांजकडून पर्ने गेलीं कीं, तुम्ही बायांस मिळोन आमच्या दौलतींत
बखेडा करूं नये. त्यांस पकडून आमचे स्वाधीन कराल तर खंडेरावास वस्त्रं देऊन
तुम्हांकडे रवाना करितों.' याप्रमाणें पर्ने बेलभंडार शपथपूर्वक आली. त्या मोहास
गुंतून बायांस दगा करावयाच्या मनसुब्यानें चालोन आले. लढाई होऊन बायांस
लुटलें. वायांस इशारा मिळून त्या उज्जनी पलीकडे दोन मजला गेल्या. तेथें लखबा-
कडून फौज येऊन मिळाली, म्हणून निभाव झाला.' पुढे लवकरच लखबादादा व
यशवंतराव यांच्या भेटी होऊन बोलणी झाली. त्यानें यशवंतरावाची समजूत करून
बायांशी मिलाफ केला. नंतर दौलतरावाच्या फौजा चालून येऊं लागल्या, म्हणून
यशवंतराव त्यांचे मुकाबल्यास परत वळला, आणि दौलतरावास निर्धास्त ठेवण्या-
साठीं त्यानें ता. ११-११-८०० रोजी बाजीरावास पत्र पाठविलें, कीं 'सिंदे-
बायांनी पुण्यापासून उज्जनपर्यंत मुलखाची धूळ केली. पुढेही येथून बहकून जाण्याची
चाल पाहून त्यांची खातरजमा करून जवळ आणून घेतलें असतां, मुलखांत धूम
आरंभून उज्जनीचा विध्वंस करावा ही रीत पाहिली. मार्गाची चाल एकही दिसेना.
निरुपाय होऊन स्वाधीन करणें प्राप्त होऊन, आसमंतांत घेरा घालून घ्यावा, तों
ज्वारीचे शेतांतून निघान उज्जनींत गेल्या. सभोंवतीं नाकेबंदी ठेविली आहे. कदा-
चित् निघोन गेल्यास त्यांचे मागें फौजेची रवानगी करून जास्त बंदोबस्त तेंच घडेल.
घरचे कलहामुळे परराष्ट्रांचा जोर होऊन कांहीं ठिकाण राहिला नाहीं. याउपर
इकडील व सिंद्याकडील बंदोबस्त होऊन ऐक्यता राहून पूर्व रीतीनें सरकारचाकरी
घडे तें केलें पाहिजे.' याचे उत्तर बाजीरावाकडून होळकरास गेलें, की 'लक्ष्मीबाई
उज्जनींत न जातां, मेवाडचा रोख धरून निघोन गेल्या, त्यांचे पिच्छास तुम्हीं फौज
पाठविलीच असेल. येथोन दौलतराव सिंदे यांनींही इंगळे व पेरू यांजला पर्ने पाठ-
विलीं आहेत, तेही पाठलाग करतील. पण तुम्हीं वाट न पाहतां शोध लावून त्यांस
हस्तगत करणें.' या लेखांत सत्य किंवा कृत्रिम किती हे ठरविणें कठिण आहे.
