इंग्रजांचे पायांवर अर्पण करावी, हा योगायोग 'विनाश काले विपरीत बुद्धि' अशा
प्रकारचाच सर्व राष्ट्रास वाटला, आणि खुद्द आप्पासाहेबास तर नागपुरांत राहणें सुद्धां
इतकें धोक्याचें झालें, कीं त्यानें तैनाती फौजेच्या छावणींत तेलंगखेडीच्या बागेत
जाऊन ता. २७ जून रोजीं वास्तव्य केलें.

४ परसोजीचा मृत्यु, आप्पासाहेबाची पदावर स्थापना (फे. १८१७).-
आप्पासाहेबाविरुद्ध आतां जबरदस्त कारस्थान सुरू झालें. खुद्द त्याच्याच पदरीं
वाढलेला रामचंद्र वाघ नांवाचा त्याच्या फौजेचा अधिकारी होता तोच त्याच्या
विरुद्ध उठला. रामचंद्र वाघ धाडसी, हुशार व खटपटी होता. स्वतः आप्पासाहेबही
अत्यंत चंचल वृत्तीचा असून त्याला लवकरच कृतकर्माचा पश्चात्ताप वाटूं लागला.
प्रथम आपल्या शिवाय कांहीं एक काम चालू नये अशी व्यवस्था त्यास ठेवावयाची
होती, परंतु परसोजी जिवंत असेपर्यंत त्याला फारशी हालचाल करतां आली नाहीं.
तेव्हां परसोजीलाच नाहींसा करण्याचा घाट त्यानें रचिला. सादीक उल्लाखान नांवाचा
भोसल्याच्या फौजेवर मुख्य सेनानायक होता, त्यास फौजेच्या खर्चास मुलूख तोडून
दिलेला होता. त्यास कामावरून काढल्याशिवाय परसोजीस नाहींसा करणे शक्य नव्हतें.
तह पुरा होतांच आपली फौज सुधारा असा तगादा रेसिडेंटानें दरबारास लाविला. ही
सुधारणा सादीकउल्लाच्या मार्फत व्हावयाची, म्हणून तें काम आप्पासाहेबानें सादीकउल्लास
सांगितलें, तें त्यानें लगोलग सुरू केलें नाहीं. तेव्हां सादीकउल्लास कैद करावें असें
आप्पासाहेबानें मनांत आणलें, आणि त्यासाठीं रेसिडेंटाचें अनुमत विचारलें.
रोसडेंट या कामांत हात घालीना. तो म्हणाला, 'तुमचे तुम्ही पाहून घ्या.' अशा
स्थितींत जानेवारी १८१७ च्या अखेरीस आप्पासाहेब एकाएकी नागपुर सोडून
चांद्यास गेला. मागें नागपुरचे वाड्यांत ता० १ फेब्रुवारी रोजी सकाळीं परसोजी
भोसले बिच्छान्यांतच मरण पावलेला आढळला. पूर्वी तो विशेष आजारी असल्याचें
कांहीं एक चिन्ह दिसलें नव्हतें. मृत्यु कसा झाला हे कळेना, तेव्हां जेंकिन्सनें खाजगी
तपास केला. परंतु त्यांतही त्यास कांहीं विशेष कारण आढळून आलें नाहीं.
आप्पासाहेबानेंच त्यास नोकरांकडून तोंडांत बोळा घालून ठार मारिलें, असें पुढें वर्ष
सहा महिन्यांनीं आप्पासाहेब पदच्युत झाल्यावर निदर्शनास आलें. मृत्यूच्या दिवशीं
रात्रीं प्रथम त्यास विड्यांतून विष देण्यांत आलें होतें. बिडा कहू लागून तो त्याने
धुंकून टाकिला, आणि त्याचा परिणाम झाला नाहीं, तेव्हां मग लगेच दुसरा तोंड