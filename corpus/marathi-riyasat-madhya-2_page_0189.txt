जितजेतुभावाच्या कलुषित दृष्टीने ग्रँड डफनें आपला ग्रंथ लिहिला;
तेव्हांपासून जातिभेदाच्या प्रश्नास निराळें स्वरूप प्राप्त झालें, परंतु शाहूच्या
वेळचा प्रकार भिन्न होता आणि पुढील राज्यकारभाराची शक्य तेवढी
चांगली व्यवस्था आपण करून ठेविली, अशा भावनेनेंच शाहूनें आपला
देह ठेविला, हें ध्यानांत ठेवणें जरूर आहे.
४. शाहू छत्रपतींसंबंधानें तत्कालीन अभिप्राय.–१ विद्याभ्यास.
औरंगजेबानें शाहूच्या विद्याभ्यासाकरितां मराठी पंतोजी ठेवून शिवाय
त्यास फारशीही चांगलें पढविलें होतें. ‘ अक्षरओळख आंखटांक सम-
जुतीपुरतें शिकविलें. नंतर काजी न्यायनिष्ठ असत, त्यांच्याकडे चार
घटका मनसबा उलगडण्याचे संधींत पाठवावें. वादिप्रतिवादी विवाद कसे
करितात, तो ऐकून काजी न्याय कोणत्या रीतीनें करून दोघांची समजूत
करितो, तें ऐकवून आणावें. नंतर घोड्यावर हत्तीवर बसावयाचे चालगती
सर्व अभ्यास करविला. महाराज सदा आनंदांत. कधींही मनास त्रास
दुर्गुण नाहीं. कैफ अंमल यांजकडे दृष्टावलोकन करीत नव्हते. ’ शुकुजी
म्हणून एक हिंदुस्थानी चतुर ब्राह्मण मनोरंजन करणारा होता, तो शाहू-
बरोबर दक्षिणेंत आला.
२. दिनचर्या.—‘ महाराज पुण्यश्लोक, राज्यभार कारभारी यांजवर
सोंपवून नेमिल्या नेमाप्रमाणें काम करावें. जाजती हुकमाशिवाय कर-
ण्याचा हुजूर कोणाचा नाहीं. आपण जातीनें पांढरी तुमान व अंगांत
कफनी, डोईंचे केंस लांब सडक, उभे राहिले असतां गुडघ्याखाली लवणी-
पर्यंत, कृष्णवर्ण, तेजस्वी, पालखींत बसून अगर घोड्यावर स्वार होऊन,
दहाबारा खिजमतगार, व दहा पंधरा मनुष्यें जिंळिबीचीं, पुढें दोन स्वार
व मागें चिटणिशीकडील कारकूनसहित, पस्तीस चाळीस मनुष्य घेऊन,
अरण्यांतील शिकार करून तीन प्रहर, घटका दोन घटका अलीकडेपली-
कडे, शिकार साधेल तशा रीतीनें, वाड्यांत येऊन आराम करून,
शौचास जाऊन, हस्तपाद प्रक्षालन करून, भोजन करावें. नंतर कचेरीस