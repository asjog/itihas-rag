राजकारण केलें; आणि आपलेकडून पानगांवीं खंडेराव न्यायाधीश
पाठवून ठेविले. ताराबाईसाहेबांचा बंदोबस्त करावा, म्हणून किल्लेदार
व गडकरी यांशीं राजकारण केलें. त्यांत महाराजांचे शरीरीं व्यथा बहुत
होत चालली. कारभाऱ्यांचा प्रवेश महाराजांपर्यंत होऊं नये, ऐसा विचार
बाई करूं लागली. त्या समयीं महाराजांनी मनांत आणिलें, ' हा समय
कठीण, सरदार आणविले ते येऊन पावत नाहींत. प्रधान यांजविरहित
बलवान विचारवान कोन्ही नाहीं. त्यांस एकान्तीं बोलावून आपले हातची
यादी लिहून गोविंदरावाचे विद्यमानें ठरवून दिली.
यांतील कांहीं प्रकार बाहेर वनवासवाडींतच झालेला दिसतो. वाड्यांत
न्यावयाचे म्हणून आग्रह करून राणीसाहेब यांनीं महाराजांस रंगमहा-
लांत नेलें; आणि वाड्यांत व बाहेर सर्व आपला बंदोबस्त करविला.
संभाजी राजाकडील ब्राह्मण प्रतापगडावर अनुष्ठानास आले होते, त्यांस
सकवारबाईनें हुकूम पाठवून किल्ल्याखालीं घालवून दिलें; आणि स्वामीस
बरें वाटत नाहीं येविशीं श्रीस संकट घालून किती दिवसांत उतार पडेल
तो विचारून प्रसाद व तीर्थ स्वामीस पाठवून देणें ( खं. ३. ३५०-
आगस्ट ३१. १७४९). स्वामीस बरें वाटत नाहीं सबब जागोजाग भिमा-
शंकर, मोरेश्वर, थेऊर, जेजुरी, पुरंदर या ठिकाणीं ब्राह्मण अनुष्ठानास
बसविलें. ता. ५-९-१७४९ [ ना. सा. रो १-१२२ ]. रंगमहालांत
महाराजांजवळ चौकीपहोरे ठेवून, प्रधान, चिटणीस, देवराव, व
पोतनीस, यांचा प्रवेश परवानगीशिवाय होऊं नये, महाराजांजवळ आपली
मंडळी असावी ऐसें केलें. प्रधान व चिटणीस यांस वाड्यांत येतां जातां
दगा करावा, ऐसे विचार चालले. महाराजांचा मनोदय व आज्ञा सिद्धीस
न्यावयासाठी कारभारी यांनीं आईसाहेबांपाशीं राजकारण राखिलें. किल्ल्या-