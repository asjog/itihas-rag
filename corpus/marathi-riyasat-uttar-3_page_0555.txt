५ किल्ल्यांचा पाडाव, अव्वल इंग्रजी (मे-जून १८१८). - छत्रपति
इंग्रजांकडे आल्याबरोबर बाजीरावाचा दक्षिणेतील प्रपंच आटोपला. सिंहगड, पुरंदर व
वासोटा हे किल्ले एप्रिलचे आरंभींच प्रिट्झलरचे हातीं आले. ता. ११ एप्रिल रोजीं
प्रतापसिंहाचें राज्यारोहण झालें. नंतर प्रिट्झलर दक्षिणेंत जाऊन मन्रो यास सामील
झाला. त्यांनी बदामीचा मजबूद किल्ला हस्तगत करून पुढें बाजीरावाचा तोफखानेवाला
पानसे सोलापुरचे किल्ल्यांत राहिला होता त्याजवर चाल केली. त्या ठिकाणीं निकराची
लडाई होऊन मन्रोनें सोलापुर हस्तगत केलें. कोकणचा भाग मुंबईच्या फौजेनें हळू-
हळू ताब्यांत आणिला. ता. ७ मे रोजीं क. प्रॉथर यानें रायगड किल्ला हस्तगत केला,
त्या वेळीं बाजीरावाची बायको वाराणसीबाई ही त्याच्या स्वाधीन झाली, तिला इंग्रजांनीं
वाई येथे माहेरीं नेलें: आणि तेथे नऊ महिने राहिल्यावर तिला बाजीगवाकडे
ब्रह्मावर्तास पोंचविलें. अहंमदनगर व आजू बाजूचे किल्ले मेजर एल्ड्रिज़ यानें
हस्तगत केले. क. मॅडॉवेल याने चांदवड पहाडांतील किल्ले काबीज केले.
चतुरसिंग गोसावी याजपासून प्रचितगड किल्ला कॅ. कनिंगहॅम याने हस्तगत केला.
वेळगांव, कलादगी, कऱ्हाड, सातारा, सोलापुर, पुणें, शिरूर, जुन्नर, अहंमदनगर
आणि मालेगांव इत्यादि ठिकाणी इंग्रजांनी आपलीं मजबूद लष्करें ठेवून पुनः बंडाळी
होऊं नये असा बंदोबस्त केला. सातारा व कोल्हापुर येथील छत्रपतींची व्यवस्था
बांधून देण्यांत आली. एवंच राजधानींतल्या भागांतले लोक हळूहळू स्थिर झाले, तरी
प्रांतांत ठिकठिकाणीं पेशव्यांचे अमंलदार व किल्लेदार होते, त्या सर्वानींच आपलें पूर्वीचे
इमान एकदम सोडून दिलें असें नाहीं. त्यांपैकी बरेचसे लोक इंग्रजांशीं शक्य तोंपर्यंत लढले.
खानदेश प्रांतांत आरबांच्या अनेक वसाहती पूर्वी पासून होत्या. लढण्याशिवाय
त्यांना दुसरा धंदा नव्हता, आणि शक्तीच्या जोरावर ते तेथील रयतेला सुद्धां भारी उपद्रव
देत असत. ही दांडगाई इंग्रजी राज्यांत चालण्याजोगी नसल्यानें त्यांस हा मुलूख सोडून
परत स्वदेशीं आरबस्थानांत जाण्याशिवाय गत्यंतर राहिलें नव्हतें. कॅ. ब्रिग्ज खानदेश
भागाचे बंदोबस्ताकरितां नेमलेला होता. जाहीरनाम्याचे आधाराने त्यानें आरबांस
कळविलें, कीं तुमचें आतां येथे कांहीं एक प्रयोजन नाहीं. तुम्ही स्वदेशीं निघून जात
असाल तर तुमचा प्रवासखर्च व राहिलेला पगार सरकार देईल. मालेगांव येथे
आरब आपला जमाव करून बंदोबस्तानें राहिले होते. विंचूरकरांचे हे ठिकाण त्यांनीं
बळजबरीनें हस्तगत केलें होतें, म्हणून तेथून त्यांस हुसकून देण्याचा विचार ब्रिग्जनें
योजून ता. १५०५०१८१८ रोजी मालेगांवावर आपली फौज रवाना केली.
