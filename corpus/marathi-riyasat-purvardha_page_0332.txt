खालीं करून मग राजगडास जाईन; आणि दुसरे किल्ले स्वाधीन करण्यास
संभाजीला पाठवीन.'
'शिवाजी माझ्याकडे आल्याची बातमी अजून बाहेर फुटली नव्हती,
तोंच म्हणजे ता. १३ जून रोजा मी शिवाजीला हत्तीवर बसवून व राजा
रायसिंगास बरोबर देऊन त्यास दिलीरखानाकडे पुरंदरचे माचीस पाठ-
विले. तेथून परत आल्यावर ता. १४ जून रोजीं त्याला एक हत्ती व दोन
घोडे बक्षीस देऊन करितसिंगाबरोबर त्याची परत रवानी करून दिली.
दुपारीं तो कोंडाण्यास पोंचला; लगेच त्यानें किल्ला माझ्या मुलाचे स्वाधीन
केला. तेथून पुढे उग्रसेन कछवा ह्यास बरोबर घेऊन शिवाजी राजगडास
गेला. उग्रसेनाबरोबर संभाजीस आमचेकडे पाठविण्याचे ठरलें होतें.
'ता. १५ रोजी शिवाजी राजगडास पोचला. ता. १६ रोजी सर्व
व्यवस्था करून ता. १७ रोजीं उग्रसेनाबरोबर त्यानें संभाजीस आमचे
कडे रवाना केलें; तो ता. १८ रोजी आमच्या छावणींत दाखल झाला.
संभाजीला मी आपल्याच तंबूत ठेवून घेतलें. त्याच दिवशीं रोहिडा व
लोहगड इतर किल्ले ताब्यांत आल्याची खबर आली. ह्या सात किल्ल्यांच्या
किल्ल्या मी गाजीबेगच्या हाती आपल्याकडे रवाना केल्या आहेत. त्याचा
मुलगा संभाजी दाखल झालाच आहे, तेव्हां आतां बाकीचे किल्ले ताब्यांत
घेऊन त्यांच्याही किल्ल्या आपल्याकडे रवाना करितों.
'पुरंदर किल्ला काबांज करण्यासाठीं जेवढी रकम माझ्या नांवें ग्वर्च पडली
आहे, म्हणजे रोख रुपये तीस हजार व शिवाय दारूगोळा, तेवढी रक्कम ह्या
सोबत आज मी आपल्याकडे परत भरणा करीत आहे. बाकी माझा देह
आपल्या ग्विदमतीस अर्पण केलेला आहेच.
'आतां शिवाजीकडे अजून बारा किल्ले राहिले, ही गोष्ट खरी. परंतु
त्याचे सर्व डोंगरी किल्ले त्याजकडे असतांच आम्ही त्यास जेरोस आणून
शरण येण्यास लाविलें; आणि इलींही त्याच्या सभोंवार आमच्या
किल्यांचा वेढा कायम आहेच. तेव्हां कराराप्रमाणें चालण्यास शिवाजी
यत्किंचित् हयगय करील तर त्याचा नाश करण्यास आतां आपणांस
विलंब लागणार नाहीं. त्याच्या मुलास पंचहजारी मनसब कबूल केली आहे;
ही म्हणजे ह्यापूर्वीच शिवाजीच्या सरदारांस इकडून दिलेल्या मनसबींपेक्षां
ज्यास्त नाहीं. मला वाटतें ही मनसब व जहागीर औरंगाबादचे सुभ्यांत
