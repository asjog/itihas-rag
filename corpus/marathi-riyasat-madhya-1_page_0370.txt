बाणीची वेळ आल्याशिवाय आपण त्या कामांत पडावयाचे नाहीं, असा
निजामाचा बेत होता, म्हणून या वेळी त्याने मराठ्यांशीं बिघाड केला नाहीं.

बाजीरावास पैशाची मोठी अडचण पडलेली होती. वास्तविक स. १७३४-३६
या तीन सालांत ब्रह्मद्रस्वामीस लिहिलेल्या ले. ३०,३१,३२ पत्रांवरून कर्जानें
तो अगदीं गांजून गेला होता असे दिसतें. एकसारख्या स्वाऱ्या चालू राहि-
व्यानें त्यास जबरदस्त कर्ज झालें. जिंकलेल्या मुलखाची आबादानी होऊन बसूल
येण्याची तजवीज झाली नव्हती. वसूल करण्यासाठी त्यास पुनः सालोसाल
स्वाऱ्या कराव्या लागत. साताऱ्याहून पैशाची मदत होत नसे, घरांतून पैसे
नेऊन स्वाऱ्या करायच्या की, स्वाऱ्या करून घरी पैसे आणायचे, असा कोटिक्रम
दरबारांत चाले. या वेळी निजामही पुढील धोरण ओळखून मोठमोठ्या फौआ
तयार करीत होता. तेव्हां निजामापेक्षां बाजीरावास ज्यास्त खर्च लागू लागला.
सिंदे व होळकर हे त्याचे विश्वासु सरदार थोडी बहुत मदत करीत, ह्मणून बाजी-
रावाचे कसें तरी चाले. सावकारांपुढें नाक घासतां घासतां कपाळास घट्टे पडले,
असें बाजीराब ब्रह्मद्र स्वामीस लिहितो. एवढ्या शूर पुरुषाची ही केविलवाणी
स्थिति पाहून विस्मय वाटतो, आणि पैशाची व्यवस्था करतां न येणें, ह्मणजे
राज्य चालविण्याचे धोरण त्याचे अंगीं असावें तितकें नव्हतें, असे ह्मणावें
लागतें. स. १७३५-३६ त बाजीरावानें हिंदुस्थानांत स्वारी केल्या-
बेळची हीं पर्ने बहुधा आहेत. 'आह्मास कर्जानें बुडविलें. प्राण जाता तरी बरें
होतें. विष खाऊन सरावें इतकेंच. आतां प्रस्तुत साताऱ्यास जात नाहीं. तेथें
जाऊन काय करावें ! आमचे उरावर पाय देऊन कार्य करतील. ज्या स्त्रीस पुरुष
नाहीं, तिची गत होते तैशी, तुह्मी असतां, आमची गत साऱ्यांनी मांडली
आहे. चित्तांत येईल तरी आपलें ब्रीद रक्षावें. माझे विचारें हे सर्व रंग सोडून
एखादेकडे जावें. पुनः तोंड खांवदांस अगर लोकांस दाखवावें असें नाहीं. कर्ज
फिटत नाहीं. आतां वांचल्याचे सार्थक काय ? आपल्या जिवाचा त्याग करितों
आज दाभाडे, गायकवाड, बांडे कोटि रुपये खजिने; आणि मी तुझे पायांशीं
न धन्याचे पायाशीं निष्ठेनें वर्ततों तो अन्नास महाग झालो. आह्मी जोड इतकीच
केली की वीस लाख रुपये कर्जदार झालों.' अशी हीं पत्रे त्या वेळच्या स्थितीचीं
निदर्शक आहेत.
