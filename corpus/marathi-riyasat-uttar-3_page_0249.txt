उमज आपणास बरोबर पडणार नाहीं. एवढा जबरदस्त पुरुष ग० ज० चे जाग्यावर
दुसरा कोणी आलाच नाहीं असें म्हटलें तरी चालेल. स्वराष्ट्राच्या बडेजावाची निःसीम
हाव, लांबपल्याची पोंचदार दृष्टि, नानाविध साधनांची यथायोग्य जुळणी करण्याचें
चातुर्य, कामाचा उरक, पराकाष्ठेचा आत्मविश्वास, जबाबदारी अंगावर घेण्याची
उत्सुकता, दरक्षणी बदलणाऱ्या परिस्थितीस तोंड देण्याची धमक, अकुंठित कल्पकता,
विरोधकांम नमविणारी लेखनशैली, अशा अनेक गुणानीं युक्त होत्साती ही स्वारी
खरोखरच हिंदुस्थानाच्या भवितव्यांत कांहीं तरी प्रचंड उलाढाली केल्याशिवाय
राहणारी नव्हे, असें भाकित कोणीही केलें असतें. टिपू व निजाम यांची प्रकरणें
अल्पावकाशांत मिटवून त्यानें मराठ्यांचें प्रकरण हाती घेतलें. हिंदुस्थानांत शांतता
नांदण्यास काय करावें हा प्रश्न इंग्रज मुत्सद्यांपुढें मुख्यतः असून, कोणी तरी वरचढ
सामर्थ्याचा सत्ताधीश परिस्थितीम आळा घालणारा पाहिजे होता. नाना फडणिसाच्या
हयातीपर्यंत मराठ्यांचे अंगीं असें मामर्थ्य होतें. नाना दिवंगत होतांच तें मामर्थ्य
आपल्या हातांत आणण्याचा उपक्रम लॉर्ड वेल्स्लीनें चालवून त्यामाठीं तैनाती फौजांची
युक्ति त्यानें सिद्ध केली. होळकरापुढें पराभव पावून बाजीरावानें इंग्रजांचे कक्षेचा
आश्रय करितांच लॉ. वेल्स्लीनें दौलतराव सिंद्याम पत्र पाठवून तैनाती फौजेच्या
सामान्य, तहांत तुम्ही सामील व्हा अमें पाचारण केलें, आणि त्याची समक्ष वाटाघाट
करण्याकरितां आपला वकील कॉलिन्स यास फत्तेगडाहून दौलतरावाकडे रवाना केलें.
इतक्यांत बाजीरावानें वसईस तैनाती फौजेचा करार रोसडेंट क० क्लोज यास पुरा
करून दिला, त्याची नक्कल क्लोजनं ता.९-१-१८०३ रोजी दौलतरावाकडे पाठविली,
आणि बाजीरावास पेशवाईवर स्थापून बंडखोरांचे पारिपत्य करण्यासाठीं इंग्रज फौज
पुण्यास जाईल तिजबरोबर तुम्हींही आपली फौज मदतीस देऊन हा एकंदर कार्यभाग
सिद्धीम न्यावा अशी सिंद्यास विनंति केली. या विनंतीस दौलतरावाकडून
जवाब आला, त्याचा आशय असा होता कीं, 'इंग्रज सरकाराशीं आमची दोस्ती
पूर्वापार कायम आहे, आणि आम्ही आपली फौज घेऊन लवकरच तिकडे येऊन
दाखल होतों. तों क० कॉलिन्सहि येऊन भेटतील; मग आपण बंडखोरांचे पारिपत्याचा
विचार करूं.' या पत्रावरून बाजीरावास पेशवाईवर स्थापण्याचा आपला उद्योग
सिंद्याम मान्य असून त्या गोष्टीस त्याचा विरोध नाहीं असें इंग्रज अधिका-यांनीं ताडिलें.
परंतु आज पावेतों बाजीरावाचा सर्व कारभार म्हणजे पर्यायानें संपूर्ण मराठी राज्याचा
आपल्या हातीं होता, तो आतां इंग्रजांकडे जाणार, हा प्रकार मात्र सिंद्यास स्वणारा
