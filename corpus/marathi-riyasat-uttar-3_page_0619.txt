नाहीं. त्याची अक्कलही बेताचीच असल्यामुळे लोकांस त्याजबद्दल मोठासा आदर
वाटत नाहीं. प्रतापसिंहास मुलगा नसल्यामुळे, आपासाहेब पुढें गादीवर आल्यास
कठिण प्रसंग ओढवेल असें लोकांस वाटतें. त्याऐवजीं लोकांचे डोळे बाळासाहेब
सेनापतीकडे लागतात, कारण तो हुशार व तरतरीत आहे.' ता. २३०३०१८१९
रोजीं डफ लिहितो, 'आपासाहेब हट्टी व दुर्वृत्त आहे. त्यास वाईट वाईट व्यसनें
जडलेलीं आहेत. प्रतापसिंहानें कितीही त्यास शिकविलें तरी त्याच्या खोड्या सुटत
नाहींत.' * योगायोग असा कीं अशा या नालायक आपासाहेबास इंग्रजांनीं मुद्दाम
राज्यपद दिलें.

महाबळेश्वरामुळे प्रतापसिंहास विशेष महत्त्व प्राप्त झालें. या सह्यशिखरावर वास्तव्य
करण्याची मूळ कल्पना लॉड्विकची. त्यापूर्वी पेशव्यांपैकी सवाईमाधवरावच काय
तो एकदां ता. १४०१००१७९१ रोजीं महाबळेश्वरास गेला होता, तेव्हां त्याजबरोबर
मॅलेट व प्राइस हे दोघे इंग्रज होते. प्रतापगडचा किल्ला व तेथील भवानीचे मंदिर
प्रतापसिंहाचे हद्दींत येत नव्हतें, तरी राजानें मागितल्यावरून स. १८२३ त तें इंग्रज
सरकारानें त्याच्या हवालीं केलें. स. १८२४ च्या मार्चात राजानें दोन हजार
लवाजम्यानिशीं समारंभानें प्रतापगडास जाऊन देवीचें दर्शन घेतलें. कर्नल ब्रिग्जनें
सांगितल्यावरून राजाने आपल्या खर्चानें साताऱ्याहून महाबळेश्वर व पुढें प्रतापगड-
पावेतों गाडीचा सुंदर रस्ता तयार केला, व तोच पुढें महाड पर्यंत नेण्यांत आला.
महाबळेश्वरावर पहिला बंगला ब्रिग्जनें बांधिला. एल्फिन्स्टन गव्हर्नर कारभार सोडून
गेल्या वेळीं त्यास सर्व इलाख्याच्या लोकांनीं मानपत्र दिले, त्याजवर पहिली मानाची
सही प्रतापसिंहाची होती. त्याचे पश्चात् माल्कम गव्हर्नर आल्यावर त्याचे नांवानें
माल्कम पेठ बसवून राजानें स. १८२८ त महाबळेश्वरची प्राणप्रतिष्ठा केली. पेठेस
प्रतापसिंहाचें नांव द्यावें अशी माल्कमची सूचना होती, ती राजानें मान्य केली नाहीं.
प्रतापसिंहानें स्वतःसाठीं म्हणून तेथें बंगला बांधिला तो हल्लों अस्तित्वांत नाहीं. महाबळे-
श्वरचा टापू स्वतंत्र तहानें त्यानें इंग्रजांस तोडून दिला, तो तह ता. १६०५०१८२९
चा आहे. माल्कम, राबर्ट्सन व दुसरे अधिकारी यांनीं प्रतापसिंहाच्या कारभाराची
