या वेळीं खुद्द परशुरामभाऊ मात्र चहूंकडे राज्यहिताचे दृष्टीनें वर्तत होता असें
दिसतें. बाळोवासही तीच दृष्टि होती, परंतु नानाचे द्वेषाची भावना त्याचे ठिकाणीं तीव्र
वसत असल्यामुळे फौजेच्या बळावर नानास सडकून नरम करावा, अशी त्याची इच्छा
होती. आतां खुद्द सिंद्याचे घरांत नानानें फोडाफोड कशी केली ती पाहिली पाहिजे.
दौलतराव सिंद्यास तर राज्याचा किंवा राजकारणाचा गंधच नव्हता. पैसा मिळाला
कीं तो संतुष्ट असे. फोजेचे खर्चाचा लकडा पाठीवर असला म्हणंज तो अगदीं वैता-
गून जाई. त्यामुळे जिकडून पैशाची आशा दिसे तो मार्ग त्यास पसंत वाटे. राज्य
म्हणजे काय व त्याचे बंद कोणीकडे पसरलेले आहेत हें त्यास कळत होतेंसें दिसत
नाहीं. तथापि इंग्रज निजामास सामील होणार हें त्यास दिसतांच इंग्रजांचा तडाखा
ओळखून त्यानें परिंड्यावर गेलेला कंपू परत बोलाविला. अशा चिडखोर स्थितींत
मनांतला राग कोणावर तरी काढण्याची उत्कंठा दौलतरावास उत्पन्न आली. सवाई
माधवरावाच्या मृत्युपासून आज आठ महिन्यांत अनेक करार झाले, अनेक उलाढाली
झाल्या, पण सिंद्याचे पदरांत एक पै मुद्धां जास्त पडली नाहीं. अद्यापि त्या संबंधांत
पहिला दिवस कायम होता. ही दौलतरावाच्या मनाची चलबिचल ओळखून नानानें
पैसे चारलेल्या कित्येक इसमांनी त्या तरुण सिंद्याचे मनांत कारभारी बाळोबा व शेणवी
मंडळ यांजविषयीं वैषम्य भरविलें.' आवा चिटणीस तर खुद्द नाना जवळच होना.
रायाजी पाटील व रामजी पाटील हे अगोदरच थोडे बहुत नानाचे पक्षपाती असून
हल्लीं बाळोबाचे करभारांत मागें पडले होते. त्यांनीं सिंद्याचे मनांत वाळोवाविषयीं
सडकून वाकडे भरविलें. तुम्ही नानाचे मर्जीविरुद्ध वागून चिमाजी आपास आणल्यामुळे
राज्यांत केवढा अनर्थ माजला आहे पहा. नानास इंग्रज, निजाम व भोसले यांचे पाठ-
बळ आहे. सातारचे छत्रपति त्यांचे मुठींत. अशा चोहोंकडून चाललेल्या विरोधास
तोंड देण्याचें सामर्थ्य आपणांस आहे काय ? अशा स्थितींत आपल्या सरदारीचा
मात्र चुराडा उडणार, याचा विचार कसा तो करा. तरी आतां झालें एवढे पुरें. या
शेणवी मंडळीचा नाद सोडून तुम्ही नानाचे तंत्रानें वागा, म्हणजे सर्व कांहीं
यथास्थित होईल.' महादजी सिंद्याची राख केशरी म्हणून नानाचे ओळखीची होती, ती
उज्जनीस राहत असे. तिच्या मार्फत नानानें दौलतरावास बोध करविला कीं, नानास
सोडून कारभार कराल तर तो तुम्हास जाचक होईल. ही गोष्ट दौलतरावास पटली,
आणि त्यानें नानांशीं गुप्तपणें बोलणें सुरू केलें.

खुद्द सिंद्याचे छावणींत बाजीराव होता त्यानेंही आपल्या परी बाळोबा विरुद्ध खट-
पट करण्यास कमी केलें नाहीं. त्याचे सर्व गुण त्या वेळीं लोकांस स्पष्ट कळलें
