झोंबली. कर्मधर्मसंयोगानें ही त्याची माता फार दिवस वांचली नाहीं. जतच्या
जहागिरीचा बंडावा मोडण्याकरितां ग्रंटसह प्रतापसिंह त्या बाजूस सकुटुंब गेला असतां
पौष व० ३ स (२१०१०१८२१) बंधु रामचंद्र भाऊसाहेब जत जवळ मृत्यु पावला,.
आणि पश्चात् एक वर्षाने मातुश्री तुळजापुराहून परत येत असतां भीमातीरीं धूळखेड
येथें पौष शु० १० रोजी ( ३०१०१८२२) मरण पावली. तेव्हांपासून प्रतापसिंहास
कुटुंबांतला आधार असा राहिला नाहीं.
स. १८१९ सेप्टेंबरचा तह लक्षपूर्वक वाचला असतां प्रथमपासूनच छत्रपतीचे
हातपाय कसे बांधून घेतलेले होते हैं लक्षांत येईल. विशेषतः त्यांतले पांचवें कलम
इतकें सर्वव्यापी आहे, की त्यामुळे कोणताही व्यवहार अशक्य व्हावा. हें पांचवें कलम
अत्यंत जाचक होऊन त्यावरूनच पुढें बेबनाव उपस्थित झाला, त्यांतील मजकूर असा.
'आपले राज्याबाहेर हर कोणासीं महाराजांनी पत्र पाठविणें, जाबसाल करणें वगैरे
व्यवहार ठेवू नये. लग्नाचें किंवा घरगुती कारण पडल्यास रेसिडेंटाचे मार्फतीनें काम उलगडून
व्यार्षे.' दसऱ्याचा पोषाख, तीळगूळ, सणतेहवार, श्राद्धपक्ष वगैरे शेंकडों बाबती हरहंमेश
उत्पन्न होणार, त्या सर्व जाहीर रीतीने रेसिडेंटाचे मार्फत उलगडणें कसें अशक्य
आहे याची स्पष्टता करण्याची जरूर नाहीं. इंग्रजी मुलूख व सातारचे राज्य यांचा
संबंध अभेद्य होता. तथापि प्रथमचे रेसिडेंट समंजस होते तोंपर्यंत या कलमा-
संबंधानें मोठीशी तक्रार उपस्थित झाली नाहीं. पण कर्नल ओव्हॅन्स रेसिडेंट
झाल्यापासून या कलमांतील शब्दांसंबंधाने घडोघडी तक्रार उपस्थित झाली.
मुंबईचे गव्हर्नरास महाराजानें परभोरं पत्र लिहिणें, गव्हर्नराचे हुकुमावर इंग्लंडचे
सरकाराकडे किंवा डायरेक्टरांकडे अपील करणें, किंवा आपलीं गाऱ्हाणीं समक्ष
कळविण्यासाठीं बाहेर वकील पाठविणें, या गोष्टी सुद्धां वरील कलमानें मना होऊन,
त्या केल्या की तह मोडल्याचा आरोप सिद्ध झाला. तहांतील दुसरा एक मुद्दा जाचक
झाला तो असा, की 'हें राज्य महाराज व त्यांचे वारसांस कायमपणें देण्यांत येत
असून, त्यांनीं इंग्रजांचे कह्यांत व मदतींत संतोषानें राहून त्यांचे सल्ल्यानें कारभार
करावा.' या कलमानें प्रतापसिंह इंग्रजांचा दोस्त की सर्वथैव ताबेदार बनला
याबद्दल वाद उपस्थित होऊन रेसिडेंटापुढें पदोपदीं मान वांकवावी लागल्यानें
शिवछत्रपतीच्या त्या मानधन वंशजास आपलें सर्व जिणेंच दुःसह झालें. ग्रँट डफचे
अंमदानींत प्रतापसिंहास कारभाराची मुखत्यारी अगदी शेवटीं मिळाली.

