फिरावे, यांमुळे बंदीखाने, गड सर्वही प्राप्त, त्याचे कर्मानुरूप झाले.
एतद्विषयीं विस्तार कशास । परंतु आईसाहेबांशीं विरुद्ध वाढलें. त्यांचे
मतें आम्हांस सर्वप्रकारें मोडावें, रामदासपंताचे पुतण्यास पेशवाई द्यावी,
त्यांनीं आम्हांस बुडवावें, दाभाडे, प्रतिनिधि, रघूजीबाबा सर्वांनीं त्यास
मिळावें, ऐसा पूर्णभाव. ( स. १७५१ च्या ) पावसाळां हीं राजकारणें
शपथपूर्वक घाटलीं ’ [ का. सं. प. या. १६१ ].
३. गायकवाडपेशव्यांमध्यें गुजराथची निमेंनिम बांटणी: —
( फेब्रुवारी स. १७५२ ). दमाजी गायकवाडाबरोबर पुणे येथें गुजराथेची
वाटाघाट पुष्कळ चालली; परंतु तो बऱ्या बोलानें पेशव्यास दाद देईना.
या वेळीं तो कैदेत असा नव्हता; आणि पेशव्याचे विरूद्ध त्याची कारस्थानें
थोडींबहुत दाभाड्याकडे व ताराबाईकडे चालूंच होतीं. तेव्हां जबर-
दस्तीनें त्यास वठणीस आणण्याचें पेशव्यानें ठरवून ता. १९ जुलई रोजीं
सक्तीचा निर्वेध केला, त्या वेळची दमाजीची गोविंदराव चिटणिसास गेलेलीं
पत्रें वाचण्यालायक आहेत. २४ जुलईचें पत्रांत खालील मजकूर आहे.
‘ महाराज विद्यमान असतां आपण आमची रवानगी गुजराथ प्रांतीं केली
म्हणून आलौं. चि. फत्तेसिंग, मानाजी व गोविंदराव यांस आपले घरीं
ठेवून बरदास्त करून सर्वप्रकारें सांभाळ केला; आणि सरकारचे देण्याचा
हबाळा घेतला. प्रतिबंधांतून मुक्त करविलें. ते रुपये आपल्यास पाठविण्या-
विशीं चिरंजीवाकडून लिहून आलें. त्याची तजवीज करून पाठवूं.
चिरंजीवास मोकळें केलें, हा उपकार विसरणार नाहीं. आपल्याकडे एकंदर
सालीना एकावन हजार रुपये देत जाऊं. यास श्रीकुळस्वामीची शपथ
असे. आमचे सरदारीची चिंता आपल्यास आहे. ’ [ खं. १ ले. २२८ ].
हें पत्र नवसरी मुक्कामाहून लिहिलेलें असून, पुरंदरे रोजनिशींत ‘ श्रावण
शु. ८ स ( १९ जुलई ) गायकवाडास निर्बंध पेशव्यांनीं फार केला, त्याचे
मनुष्य त्याजजवळ राहूं दिलें नाहीं. आपलींच माणसें चाकरीस दिलीं;’ आणि
‘मार्गशीर्ष शु. ७ स (१४-११-१७५१) दमाजी गायकवाडास चितो गवेष