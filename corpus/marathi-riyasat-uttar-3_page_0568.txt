'श्रीमंतांस देण्याचा सुमार नाहीं. स. १७९७ च्या श्रावण मासांत ब्राह्मणः
सालाबादपेक्षां जास्ती आले. प्रथम दिवशीं तीस हजार आले गुदस्तां वीस हजार
होते. दुसरे दिवशीं छत्तीस हजार शिधा पावले. शिवाय तीन हजार रिकामे आले.
यंदां साठ हजार पर्यंत ब्राम्हण होईल अशी बोलवा आहे. गांवांतून रस्त्यांत
ब्राम्हणच ब्राम्हण दिसतात. नवीन ब्राम्हणही ( सालाबाद दक्षणेच्या पटांत)
लिहिले त्यांस आंख उत्तम १५-४० पर्यंत घालून रुपये दिले. गेल्या वर्षी दीड लक्ष
दक्षणा होती ती यंदां दुप्पट झाली. श्रीमंतांनीं आपल्या हातें दोनशें, चारशें,
बाराशें, चवदारों, दोन हजार पर्यंत दक्षिणा दिली. आजपर्यंत चार दरवाजे चालू
होते, पांचवा दादासाहेबांचा चिणला होता, तो यंदां चालू केला. त्याच दरवाजावर
श्रीमंतांनी बसून मोहरा, होन, पुतळ्या, रुपये, मोतीं वगैरे मिळून खिचडी करून
वांटली. नानांनीं रमण्यांत जाऊन पायउतारा प्रदक्षिणा घातली.' नंतर मग सिंदे
आले ते दोन घटका रात्रीस गेले. ब्राह्मण सुटावयास प्रहर रात्र झाली.' ही पैशाची
लूट व ब्राह्मणांची संभावना, आणि फौजेची उपासमार व रयतेची दैना एकसमया-
वच्छेदें मनांत आणावी, म्हणजे राज्याचें संरक्षण फौजेच्या बळापेक्षां ब्राह्मणांच्या
आशीर्वादानें होतें ही बाजीरावाची भावना स्पष्ट दिसेल. मात्र खुद्द त्याच्या 'सरकारी
राहत्या वाड्यांत दिव्यास तेल, विड्यांस पानसुपारी वगैरे व बारीक तांदुळ सुद्धां
मानसिक,' अशी स्थिति होती.
स. १७९८ त सर चार्लस् मॅलेट इंग्लंडास गेला त्याजबरोबर बाजीराव पेशव्यानें
इंग्डलंचे राजास एक पत्र व कांहीं चिजा नजर पाठविल्या. पत्राचा तर्जुमा फोर्ब्सनें
दिला आहे (भा. २ पृ. ३०२), त्यांत बाजीरावानें मॅलेटची स्तुति भरपूर करून.
राजाचें अभीष्ट चिंतिलें आहे.
ता. ७०११०१८००. 'श्रीमंतांची मर्जी बहुत कठिण, कोणास अंत लागत नाहीं..
ब्रह्मादिकांस कळावयाची नाहीं, मग मनुष्यांस काय कळे ! लोक तों दीनप्राय जाले
आहेत. कोणे समयीं कोणती अदावत येईल समजत नाहीं.' एका प्रसंगीं बाजीराव.
पटवर्धनांचे वकिलास बोलला, 'इंग्रजांनी पुढें पुणे प्रांतावर येऊं नये, सिंद्यांनीं
देशीहून निघोन जावें, म्हणोन सिंदे लाथा मारतात त्याही सोसतों.' ' पुढें ईश्वरें संहार
रयतेचा मांडिला, कोठेंच स्वस्थ नाहीं. श्रीमंतांना सांगितलें असतां रोष येतो. रोषं
यावयाचें कारण पारिपत्य हातून होत नाहीं; आणि लोकही श्रीमंतांस मनस्वी बोलतात,
कीं यांची मुद्रा जाल्यापासून (राज्याचा) संहार आला, श्रीगजाननाखेरीज त्राता
