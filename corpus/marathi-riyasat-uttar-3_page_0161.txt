घालून तेथें दौलतरावास नेलें. चार प्रहर त्रिवर्ग स्त्रिया व सिंदे एकत्र होते.' याचा
अर्थ काय असेल तो असो.

या दुष्कृत्यांचा परिणाम लौकरच बाजीराव दौलतराव यांस इतका जाचक झाला, की
सर्जेरावास कैदेत घालून नानास व बाळोबास सोडून आणणें त्यांस कसें भाग पडलें तो
प्रकार अन्यत्र सांगितला आहे. त्यानंतर पुढें बाजीरावाचे व्यवहार नानाशीं कसे घडले
ते आतां पाहूं. जुलई महिन्यांत नाना सिंद्याचे गोटांत येऊन राहिल्यावर त्याचा बाहेर
लोकांशी व्यवहार सुरू झाला. सिंद्याम आणखी पंधरालक्ष रुपये त्याजकडून मिळाव-
वाचे, ते हानी कारभार आल्यावर त्यानें द्यावयाचे होते. यास्तव नानास कारभार
देण्याचा तगादा सिंद्यानें वाजीगवास लाविला. परंतु बाजीरावाकडून विशिष्ट करार
करून घेतल्याशिवाय नाना कांहीं केल्या कारभार पत्करीना. त्यानें निक्षून सांगितलं की,
माझ्या अब्रूम किंवा जीविताम तुमचेकडून धक्का बसणार नाहीं अशी हमी इंग्रज
व निजामअली देतील तरच मी कारभार पत्करीन. परंतु ही हमी बाजीरावास मिळणें
शक्यशच नव्हतें. तापि आपणांस कांहीं तरी लप्करी पाठबळ खात्रीचे हाताशीं असावें,
यास्तव परशुराम भाऊशीं नानानें आपला मिलाफ करून घेतला. त्याच प्रमाणें नाना-
शींही भाऊनें गोडी करून घेतली; आणि आर्जवाचीं पर्ने लिहून शपथक्रिया केल्या.
पुढें सिंद्यानें बाजीरावास निकड लाविली कीं, नानास कारभार सोपून द्या म्हणजे मी
निघून हिंदुस्थानांत जातों. त्यावरून बार्ज रावानें नानाची पायधरणी चालविली.

नानाचे वाड्यांत पशुवध वंगरे झाल्यानें शांति व शुद्धि करण्यास अवकाश होता,
म्हणूण सिंद्याचे लष्करांतून निघाल्यावर नाना आपल्या पेठेंत वानवळे याचे वाड्यांत
कांहीं दिवस येऊन राहिला असतां ता. १४०११०१७९८ रोजीं अवशीच्या ११ घटका
रात्रीस एक भिवजी कोलते मात्र खिदमतदार बरोबर घेऊन बाजीराव अकस्मात्
नानाचे भेटीस गेला आणि त्याचे घट्ट पाय धरून व डोळ्यांत आसर्वे आणून राज्य
संभाळण्या विषयीं त्याने नानाची प्रार्थना केली. तो म्हणाला, 'आजपावेतों जें कांहीं
मीं केलें तें सर्व घाटग्याच्या जुलमामुळे करणें मला भाग पडलें. माझी तशी इच्छा
बिलकूल नव्हती. तुमचे पक्षाची मंडळी वाड्यांत आणली ती त्यांचें संरक्षण करण्या-
कारतां आणली, पण घाटग्यानें त्यांचा भलताच परिणाम केला. मी सर्वथैव
निरपराधी व असहाय आहे.' असें म्हणून त्यानें गहींवरून नानाचे पायावर मस्तक
ठेविलें, आणि शपथ घेऊन बोलला, 'मी आपणांस वडिलांच्या ठायीं लेखतों. आपण
माझे मायबाप आहां, तारणार मारणार सर्व आपण. इंग्रज राज्य घेण्यास टपले
