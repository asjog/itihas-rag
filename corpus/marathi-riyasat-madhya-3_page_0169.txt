किंवा त्याचा पुत्र तयमूरशहा दिल्लीचें तख्त घेण्यास उत्सुक होते असें दिसत नाहीं. बाबरानें स्थापिलेली चकत्यांची (झगताईची) बादशाही मोडून पठाणशाही व्हावी या गोष्टीस मलिकाजमानी किंवा इतर मंडळी बिलकूल अनुकूल नव्हती; आणि इराणच्या हद्दीपासून दिल्लीपर्यंत आपला पाया लांबविण्यांत अब्दालीस सुरक्षितता वाटत नव्हती. गाजीउद्दीन जाठाचे आश्रयास होता, त्यास आणून वंजिरी द्यावी अशी जाठ व होळकर वगैरेंची शिफारस होती. परंतु सुजास अब्दालीकडून फोडण्याच्या आशेनें स०रा०नें वजिरी तूर्त त्यासच दिली. या कृत्यानें जाठ रुसून मराठ्यांस सोडून गेला असें सांगण्यांत येतें, परंतु त्यास आधार नाहीं. इतर आफवांप्रमाणें हीही मागाहून निघालेली कल्पना असावी.

५. दिल्लीचा मुक्काम, तहाची वाटाघाट (१०८-१००१००१७६०).- इकडे गोविंदपंताचे मागें एरंडे व कानेटकर यांचा लकडा चालूच होता. ' पठाणाकडील काम नासो अगर होवो, तुम्हीं येणें असें असेल तर तसेंच लिहिणें. अगर त्या शहावर फौज ठेवून आठ रोजांत येणें. नववा रोज लागणार नाहीं तर तसेंच लिहिणें. जर फौज पुढें जाईना, तर पठाण कसे दबतात; आणि फौज घेऊन पुढें जावें तर एरंडे श्रमी. याजकीरतां दोनही पेंच आहेत.' (९०८०६०, १०२२५). पंताची अशी तारांबळ असतां अब्दाली व स० रा० यांजमध्यें तहाची बोलाचाली सुरू झाली. सुजाचे मुतें आपले व नजीबखानाचे मध्यस्थीनें सल्ला व्हावा, हाफीज रहमत, अहंमदखां, गाजुद्दीन हे त्यांत नसावे' (१०२२६). 'आम्ही अब्दालीकडे आलों म्हणून कांहीं श्रीमंतांनी वसवसा न धरावा. सर्व प्रकारें त्यांचे कार्य होय तेंच करीन' अशा गोडगोड थापा सुजा देत होता [ १०२२७]. सदाशिवराव त्याचें कपट ओळखून होता. नागपुरकर भोसल्याचा बंगाल्यांत शिवरामभट साठे म्हणून एक वकील स. १७५३ अगर त्याचेही पूर्वीपासून होता (खं. ३ ते ४३६, ४३९, ४४२, ४४३, ४५०), तोच पटणास या वेळीं अली गौहरजवळ जाऊन राहिला होता, त्याच्यामार्फत गोविंदपंताचे बोलणें पुढील तहाविषयीं चालू होतें. गोविंदपंतानें सदाशिवरावास लिहिलें, 'मजला किरकोळ बराता न कराव्या. ऐवज नाहीं. मुलांत बखेडा