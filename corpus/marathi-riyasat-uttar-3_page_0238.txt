छत्रपतीनें मार्गशीर्ष व॥ १३ (ता. २२-१२-१८०२) रोजीं वस्त्रं दिलीं. बाजीराव
वसईस तहाची वाटाघाट करीत असतां इकडे हीं वस्त्रं पुण्यास दाखल झालीं. परंतु
यशोदाबाई पुण्यास हजर नसल्यामुळे दत्तविधान होईना, आणि दत्तविधान नाहीं
म्हणून वाळाजी माधवराव हे नांव धारण करतां येईना. त्यामुळे आलेलीं वस्त्रं तशींच
पर्वतीवर ठेवण्यांत आलीं. या अपमानामुळेच की काय छत्रपतीवर वस्त्रदानाचा प्रसंग
इतउत्तर पुनः कधीं आला नाहीं.
बाजीरावानें पुणें सोडिलें आणि अमृतराव पुण्यास आला, त्या वेळेपासून मराठी
राजकारणाचे दोन भिन्न ओघ दोन दिशांनी वाहूं लागले. एक बाजीरावाचा इंग्रजांस
धरूं कीं मोडूं अशा द्विधावृत्तीचा; आणि दुसरा अमृतरावाचा, सर्व मराठ मंडळाची
जूट बनवून मराठी राज्य सांवरण्याचा. यापुढील प्रत्येक बाबतींत ह्या दोन प्रयत्नांचें
अनुसंधान दृष्टीसमोर ठेविलें पाहिजे. वाजीराव अमृतरावाचे तंत्राने वागता, तर
सिंदे-होळकरांचा समेट होऊन एकाची फौज व दुसऱ्याचें सेनानीत्व या दोहोंच्या
मिलाफानें मराठशाहीचा टिकाव खचित लागला असता. परंतु बाजीरावाच्या
नादानपणामुळे हा योग फसला.
' वसईचे मुक्कामी तहनामा जाला, तो वाजीरावानें मनापासून केला नाहीं. त्याचा
पर्याय असा कीं, सिंदे-भोसल्यांचा विचार घेऊन मग तह करावा. त्यावरून क. कलुष
यांनीं धाक घातला, कीं होळकर व अमृतराव यांच्याशीं इंग्रज सरकाराचा तहनामा
झाल्यास मग आम्हांकेंड शब्द नाहीं. असें बोलल्यावरून बाजीरावांनीं तहनामा पुरा
केला; आणि सिंद्यांस लिहिलें, की तुमचा पल्ला दूर पडल्यामुळे वखत सक्त पाहून
तहनामा केला. तहनाम्याची नक्कल पाहून भोसल्यांस चांगलें वाटलें नाहीं.'
६ वसईचा तह, मराठमंडळाच्या जुटीची वाटाघाट. - वसईच्या
तहाचीं कलमें सुप्रसिद्ध व पुष्कळ ठिकाणीं नमूद आहेत. बाजीरावानें महाडाहून
गव्हर्नरास जें पत्र पाठविलें, त्या आधारावरच तहाची रचना झाली. बाजीरावाचें तें पत्र
क्लोजर्ने ताबडतोब कलकत्त्यास पाठविलें. इंग्रजांनीं आपलीं सहा पलटणें बाजीरावाचे
मदतीस द्यावीं आणि त्यांचे खर्चास त्यानें सव्वीस लक्षांचा मुलूख कायमचा इंग्रजांस
द्यावा, असा त्या चित्रीचा मतलब होता. त्यानें कळविलें, आम्हांवर संकट आलें आहे
तें निवारण होईपर्यंत इंग्रजांनीं आमच्या जिवाचें संरक्षण करावें. यापूर्वी अनेकवार
लॉर्ड वेल्स्लीनें त्यास कळविलें होतें कीं, 'आम्ही केव्हांही मित्रत्वाचे नात्यानें तुमचें साह्य
करण्यास तयार आहों.' तदनुसार बाजीरावानें ही मागणी केली. परंतु पुढें वसईस

