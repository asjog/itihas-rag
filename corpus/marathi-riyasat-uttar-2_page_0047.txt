शपथा केल्या ते दिवशीं श्रीमंतांचे, कै. सुभेदारांचे व बाईचे पाय बोलले काय !
आणि प्रांतांतील व लष्करांतील दुकानें आपले जासूद हुजरे समागमें देऊन
मोडविलीं काय ! आणि आतां पुनः प्रसिद्ध वर्तणूक राजरोस चालू लागली.
आम्ही निषेध करून बोललों, तेव्हां उत्तर केलें कीं, ‘ महापानावेगळें माणूस
वांचणार नाहीं, आणि मग नर्मदा उत्तर तीर सुटत नाहीं. ’ आम्ही सांगितलें,
‘ सुभेदार, तुम्हीं पुत्रांसहित कोणकोणच्या शपथा वाहिल्या आणि त्याचें उत्तर
हें खासें ! यांत तुमची क्रिया ठीक न राहिली, तर राजकारणांत तुमची
शपथ किंवा क्रिया कोण मानील ! आतां फजिती करून घेऊं नका. ’
परंतु सर्व व्यर्थ. मदांधता. अविवेकामुळें शपथा केल्या त्यावर लक्ष राहिलें
नाहीं. कारकून कारभारी बाई सुद्धां फजितीच करीत आहेत. अब्रू राहिली नाहीं.
जवळचा पैसा खर्चणें नाहीं. दाभाड्यांचे घरचा कारभार ऐकत होतों, ती दशा
सांप्रत सर्व प्रकारें येथें प्राप्त जाली आहे. त्यांत दाभाड्यांचे घरीं मद्य नव्हतें,
वरकड विषय होते. येथें, मद्य, अविचार, रयत लुटणें, मल्हारजी वगैरे केवळ
लुच्चा तऱ्हा. इंदुरास होते तों बाईचा दाब व सरकारचें भय मनांत होतें. सांप्रत
महादजीचें वर्तमान श्रवण झाल्यापासून गुजरातची मसलत नाहीं, हिंदुस्थान आपले
कबजांत आलें, सरकारचें भय तिळप्राय नाहीं. पुढील तर्तूद कांहीं एक नाहीं.
तेव्हां आम्हीं सांगितलें, ‘मनसबे कसचे करितां ! फौज तयार करा. शिंद्यांकडील
सरकारचे विद्यमानें तह झाल्याखेरीज चमेलकडे तुम्हांस कोण येऊं देतो ! जें करणें
तें सरकार लक्षानें तेथें ठराव होऊन येईल त्या अन्वयें बर्तावें लागेल. शिंद्यांचे
सरदार तुम्हांस तिकडे पाहूं देणार नाहींत. वारंवार चुकत जावें आणि पेंचांत यावें
हें चांगलें नाहीं. नौकरपणानें व हलक्या माणसांच्या चालीनें वसून सरदारी
चुकली. तुमची क्षणिकता, दुर्व्यसनें, पुत्रमोह, रयती सुद्धां बुडविणें, अन्याय
वर्तणूक, या गोष्टी मोडल्या पाहिजेत. न मोडल्यास दौलत व सरदारी बुडाली
म्हणून समजा. तुमचा आब सर्व प्रकारें गेला. ’ येथील चिन्ह, तुकोजी
होळकरांचे दैवाची दौलत उतरली. पुढें कै. मल्हारजी होळकरांचें नांव
चालविणें तर दुसरा सरदार सरदारी जोगा व कारभारी कारभाराजोगा करून
निशाण चालवावें. साकल्य श्रुत व्हावें यास्तव विनंति लिहिली. इंग्रजांपाशीं
वकील कोणा सरदाराचा असूं नये, एक सरकारचा मात्र असावा. इंग्रजांनीं
कोणास आसरा देऊं नये. पातशहाचा व दिल्लीचा बंदोबस्त सरकारच्या व उभय