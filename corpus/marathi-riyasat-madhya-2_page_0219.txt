स्वतःचें व आपल्या पश्चात् कुटुंबाचें महत्त्व वाढविण्यास सदैव तत्पर
असणार. परंतु त्यांच्या पश्चात् येणाऱ्या पुरुषांच्या अंगीं पराक्रम
नसला तर त्याबद्दल दुसऱ्यास नांवें कां ठेवावी ! धुरीणत्व
कर्तबगारींत असतें. बहिरोपंत पिंगळ्यानें शाहूची बाजू सांवरली
असती तर भट घराणें पुढें आलेंच नसते. प्रतिनिधि, आंगरे,
दाभाडे यांचे मूळ पुरुष पराक्रमी होते तसे पश्चाद्गामी नव्हते, म्हणून
राज्याच्या जीवनकलहांत ते मागें पडले. आणि त्यांच्या जागीं शिंदे,
होळकर, गायकवाड, पवार वगैरे अनेक नवीन सरदार स्वपराक्रमानें पुढें
आले रामराजा व ताराबाई यांच्या अंगीं योग्यता असती तर पेशव्यांचें
तेज त्यांच्यापुढें पडलें नसतें. शाहूशीं बाळाजीनें कपट वर्तन केलें असें
राजवाडे म्हणतात, त्याचा विचार मागें ठिकठिकाणी केलाच आहे.
पेशव्यांच्या वेळेस नवीन ब्राह्मण सरदार पुष्कळच पुढें आले, ही गोष्ट
निर्विवाद आहे. परंतु हाही मनुष्य धर्मच आहे. ज्याला राज्य
चालवावयाचें असतें, त्याला स्वतःच्या माहितीची मंडळी मदतीस
हवी असते; आणि तितक्या दृष्टीनें पेशव्यांनीं ब्राह्मणांसच प्रोत्साहन
दिलें; आणि तें थोडेंसें दोषावहही म्हणतां येईल, परंतु यापलीकडे
त्यांत अत्यंत निंद्य असें कांहीं नाहीं. कारण ब्राह्मण सरदारांच्या बरोबरीनेंच
किंबहुना, नानासाहेबाचे वेळेस तर ब्राह्मणाहूनही ज्यास्त भिस्त, शिंदे
होळकर वगैरे मराठा सरदारांवर होती. ही गोष्ट त्या पेशव्यानें आपल्या
पत्रांतून वारंवार नमूद केली आहे; आणि पानपतचा संग्राम हेंच त्यांचें
उत्कृष्ट उदाहरण आहे. मुसलमानी अमलाचा व इंग्रजी अमलाचा प्रकार
पाहिला म्हणजे पेशव्यांस या बाबतींत दोष देण्यास थोडीच जागा राहते.
शाहूचें माहात्म्य बाळाजीनें मुद्दाम कमी केलें असें नाहीं. उतार वयांत
त्याची आवरशक्ति कमी झाली, तेव्हां अंगांत धमक असलेला बाळाजी
पुढें सरसावला. त्यानें प्रतिनिधीस व रघूजीस आपल्या बाजूस वळविलें,
आणि युक्तीनें आपले प्रतिस्पर्धी जाग्यावर बसविले हा त्याचा गुण सम