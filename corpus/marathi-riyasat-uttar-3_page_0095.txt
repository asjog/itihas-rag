करून ऑगस्टच्या आरंभीं साताऱ्यावर चाल केली. ता. ४ ऑगस्ट रोजीं लढाईस तोंड
लागलें. छत्रपतीच्या लोकांस मागें हटवून शहरांत घातलें. त्या कामीं छत्रपतींची पुष्कळ
वाताहत होऊन त्यांनीं सलूखाचें बोलणें चालू केलें. बोलण्याचे नादांत कालहरण-
करून कोल्हापुरची फौज येईतों निभवावें असा त्यांचा घाट होता. भाऊनें ता. ९
ऑगस्ट रोजीं तीन टोळ्या करून शहराच्या चौक्या बसविल्या. महाराज निघून
किल्ल्यावर गेले. व्यंकोजी मोहिते व चतुरसिंग चालून आले तेव्हां लढाई झाली त्यांत
मोहिते पडले. चतुरसिंग व भवानजी शिर्के पळून कोल्हापुरकडे जाऊं लागले त्यांचा
पाठलाग हरि परशरामानें करून वसन्तगडाखालीं त्यांचे पुष्कळ लोक पाडाव केले.
तरी ते दोघे जीव बचावून कोल्हापुरास पळून गेले. परशुरामभाऊनें शाहूनगर लुटलें,
तक्ताची वगैरे अमर्यादा बहुत केली. त्यांनीं किल्ल्याखालीं तळ दिला; आणि महा-
राजाशीं बोलणें लाविलें. इतकें होई तों नाना फडणिसाची सुटका नगराहून झाली,
आणि पुनः सातारचा बंदोबस्त बाजीरावानें त्याजकडे दिला. रास्त्यांनीं किल्ला घेण्याचा
सिद्धान्त केला तों रामराजाची स्त्री आईसाहेब हिनें महाराजांस न कळवितां खालीं
येऊन रास्त्याशीं ठराव करून त्याचे लोक किल्ल्यांत घेतले. बरेच दिवस उभयतांच्या
बोलाचालींत गेले. ता. ३१-८-१७९८ रोजीं आईसाहेब भाऊचे भेटीस आलीं.
बोलणें होऊन करार ठरला. महाराजांचे माणूस खालीं उतरून रास्त्यांनीं आपले वर
चढविले. महाराजांनीं कोल्हापुरास पळून जाण्याचा बेत केला होता, परंतु भाऊनें तो
सिद्धीस जाऊं दिला नाहीं. त्यानें सातारची व्यवस्था रास्त्याकडे सोपवून आणि बाजी-
रावाकडे दहा लक्ष दंड भरून आपली मोकळीक करून घेतली. नंतर लगेच गणेश
चतुर्थीच्या उत्सवासाठीं ( ता. ११-९-१७९८ ) तो स्वगृहीं तासगांवास गेला.
हाच त्याच्या आयुष्यांतला शेवटला उत्सव होय. ( इ. स. सरंजामयादी नं. १८ ).

४ करवीरकरांशीं नानाचा करार व परशुराम भाऊची कुचंबणा
( स. १७९८-९९ ).—सातारकडील प्रकरणाची निरवानिरव होते तोंच कोल्हापुरचें
प्रकरण धसास लागलें. चतुरसिंग भोसले व व सिंदे बाया कोल्हापुरचे आश्रयास
गेल्या. रास्ते पटवर्धनांशीं लडून चतुरसिंग आणि भवानजी शिर्के बाहेर पडले ते
ऑगस्टांत कोयनापार होऊन कारवीरचे फौजेंत मिळाले. तेथें त्यांनीं सातारची खट-
पट पुढें सारखी चालू ठेवली. मात्र करवीरकरांस आतां साताऱ्याकडे लक्ष देण्यास
अवकाश राहिला नाहीं. रत्नाकरपंत राजाज्ञा सावनूर पर्यंत अंमल बसवीत गेला
होता, त्याजवर पेशव्यांचा सरदार धोडोपंत गोखले चालून गेला. त्यांच्या अनेक