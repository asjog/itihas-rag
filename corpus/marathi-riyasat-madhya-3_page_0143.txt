येतांच हिशेबाचें काम चालेल ( १.१३३ ). पुनः ता. १८-९-५९ रोजी पंताने
आपल्या मुलास कळविलें, ‘ जनार्दनपंत आपले विशीं संशय मानून रुमाल
ठेवून गेले हें कळलें. त्यास आह्मी त्यांसी दुसरा विचार धरीत नाहीं. कायदे-
कानून त्यांची काडी इतकी तफावत करीत नाहीं. ते आपले कारकून ठेवणार,
सुखरुप ठेवोत, आह्मांस त्याचें वाईट काय ! ज्यामध्यें त्यांचें समाधान तें
आह्मांस करणें. एक दोन रोजांत आह्मी उमरगडीं येतों’ (१.१३४).
रोहिल्यांची मोहीम संपली नाहीं, व गोविंदपंत मोकळा झाला नाहीं. तेव्हां
एरंडे व कानिटकर त्रासून पुण्यास जाऊं लागले [ १.१३७ ], ह्मणून
पंताने त्यांचीं आर्जवें करून त्यांस ठेवून घेतलें [ १.१३८ ]. ‘ मजला साफ
पैशास तफावत करणें नाहीं. दरबारांत नानाप्रकारें नालिशी चुगली करितात.
येथून येतांच पैसान पैसा ठिकाणीं लावीन. दरबारचा रंग पाहिला. खाबंद
चौकशी करूं लागला. आतां पैशाचा लोभ धरून मिळविली अब्रू कां गमवावी.
आह्मी भवसमुद्रीं पडलों आहों. पार करणार ईश्वर आहे. तूर्त जावयाची
उतावळी सर्वथा न करणें ’ [ १.१३८-१३९ ]. गोविंदपंताचे विरुद्ध काढ-
लेले मुद्दे ले. १४१ त नमूद आहेत. ले. १४२ व १४३ त पंताने आपली सर्व
परिस्थिति मोकळ्या मनानें लिहिली असून, तिजवरून त्याच्या ओढाताणीबद्दल
कळवळा उत्पन्न होतो. पुढें अब्दाली अकस्मात् आला, आणि गोविंदपंताचें
येणें लांबलें. त्यानंतर दत्ताजी शिंदे मारला जाऊन वाताहत झाली, त्या भान-
गडींत पंताचे हिशेब तसेच राहिले. स. १७६० च्या मार्चांत जनार्दनपंत
एरंड्यास पेशव्यानें ताबडतोब पुण्यास बोलवून घेतलें. एप्रिलांत सदाशिवराव
पानपतचे स्वारीस निघाला आणि पुढें त्यास गोविंदपंताचा उपयोग घटको-
घटकीं पडूं लागला आणि अखेरपर्यंत हिशेब देण्यास त्यास सवड आली नाहीं.
गोविंदपंतावर काढलेलीं कलमें इतर पुष्कळ सरदारांस लागू होतीं; आणि
सवड झाली त्यांस पेशव्यांनीं जाब विचारिले. राजवाड्यांनीं एकट्या गोविंद-
पंतावर आग पाखडून, त्याचें अक्षर वाईट, त्यास शुद्ध लिहितां येत नव्हतें,
असले अप्रयोजक आरोपही त्याजवर केले आहेत [ खं. १ टीप ३११ ].