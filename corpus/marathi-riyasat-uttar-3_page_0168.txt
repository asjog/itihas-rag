नाना फडणिसाची पायधरणी करण्याचे नाटक जसे बाजीरावानें केले त्याचीच हुबेहूब
नक्कल दौलतरावानें बाळोबा तात्यास कैद करण्यापूर्वी केली. ता. २२.७.१८००
रोजी रात्री बाळोबांचे घरास दौलतराव सिंदे यांनी एकट्यांनी जाऊन पायांवर
डोई ठेविली. त्यांनी उत्तर केले, 'तुझे तू आटोपून घेऊन बंदोबस्त करावा. मला
अगत्य नाही. माझा वृद्धापकाल झाला. महायात्रेस मार्गस्थ करावे. किंवा तुम्ही-
जवळच आहे.' त्यानंतर पाचवे दिवशी बाळोबा त्याची स्त्री व धोंडीबा यांची
रवानगी दौलतरावानें नगरास केली, तेव्हांपासून सर्जेरावी कारभार जोरात चालू
झाला. ता. ३१.५.१८०० रोजी तुळजाजी शिंदे, मानाजी बाबळे व सुभानजी
मोरे याचा लेक धुळोजी या तीन असामींस अस्तमान जाहल्यावर डेऱ्यास बोलावून
आणून कैद करून सर्वास तोफेच्या तोंडी दिले. त्यांजवर आरोप एवढाच की ते
बायांच्या पक्षास मिळाले होते. नारायणराव बक्षी व देवजी गोळी वगैरे आणखी
कित्येकांस त्याच वेळी कैदेत बसविले. ता. ८.७.१८०० रोजी यशवंतराव शिवाजी
वागळे व काळा बहिरू लेकावळा यास पांच पाट काढून डोकीवर शेंदूर घालून नाक
कान छेदन करून लष्करांतून फिरवून तास रात्रीस मेखसूंखाली मारून टाकले.
तेच दिवशी नारायणराव बक्षी यास कैद करून किल्ले नगरास रवाना केले. धोंडीबा
दादा पूर्वीच तेथे होते त्यांनी फितूर केला. दस्त ऐवजही सांपडले. त्यांस तेथेच
तोफेच्या तोंडी दिले, (१८.५.१८००). ईश्वर कृपा करून अब्रू राखील तो
निभावला. तूर्त सर्जेरावी झाली आहे. बाण अंगास बांधून बक्षीस उडवून
मारिले. बाण अंगास बांधण्याची ही शक्कल खुद्द सर्जेरावानें काढली होती.
बाणांनी उडविले असताही प्राण न गेला. सर्व डोचके मारिले. या गोष्टी अतिरिक्त
होतात असे जग बोलते. परिणाम काय होतो पाहवे. पुण्यांत घाटगे हत्या पाडावयास
ईश्वरे निर्माण केला. ब्राह्मण मारावयास ईश्वरे प्रारंभ केला. बाळोबा तात्या व सदाशिव
मल्हार जिवंत आहेत असे कळते. आयुष्यमर्यादा असल्यास
बाळाजी अनंत पिंगे ईश्वर बुद्धि देईल तरी देऊ. बाळोबातात्या नगरास होते ते
१४ जमादिलाखर - मंदवारी अकस्मात् मृत्यु पावले. अगो-
दर ५-६ दिवस त्यांचे स्त्रीस जांबगांवास बलात्कारे करून
आणिली. नंतर बाळोबांचा काळ जाहला. अंतसमयी जवळ

मोडक जंत्रीत १४ जमादिलाखरास रविवार आहे, शनिवार नाही. रात्रीचा
समय असल्यास वाराचा हा फरक असणे शक्य आहे. कार्तिक शु. १५ शके १७२२
(ता. १-११-१८००) रोजी बाळोबा तात्या नगरास आजारानें मृत्यु पावला असे
यांत ठरते. खरे; पे. अ.