ती विद्या शहाजीस माहीत नव्हती. सारांश, शिवाजीसारख्या पराक्रमी
पुत्रास शोभणारा बाप शहाजी होता, यांत संशय नाहीं.
निजामशाहींत शहाजीचे खरें कर्तृत्व इ. स. १६३३ च्या पुढें दिसून
आले. निजामशाही मोगलांच्या हातांत स. १६३३ त पडली अ-
सतां, चार वर्षेपर्यंत शहाजीनें मोगलांस जुमानले नाही. इ. स. १६००
मध्ये अकबर बादशहानें निजामशाही जिंकून विजयोत्सव केला,
पण तो व्यर्थ होता हैं जसें मालकंबरानें दाखविलें, तसेच सन १६३३ त
शहाजीनें शहाजहान बादशहासही दाखविलें. पण सन १६०० तील निजा-
मशाहीची शक्ति व सन १६३३ तील शक्ति ह्यांत महदंतर असल्यामुळे
शहाजीस यश आले नाहीं. तथापि शहाजीची योग्यता मोगल बादशहा
जाणून होता, म्हणूनच शहाजीच्या वाटेस तो पुढे गेला नाहीं. सारांश
मालकंवराप्रमाणेंच शहाजीचा लौकिक त्या वेळीं चहूंकडे झाला होता. आदिल-
शहास त्याचा गौरव व दरारा दोनही वाटत होते. गौरव वाटत असल्या-
मुळे शहाजीच्या शक्तोचा आदिलशहानें आपल्या कामाकडे उपयोग करून
बेतला, व कर्नाटकांतील बंडाळी मोडिली. दरारा वाटत असल्यामुळे, त्यास
त्याने स्वतंत्र राहूं दिलें नाहीं. कारण शहाजी स्वतंत्र राहता, तर जें काम
पुढे शिवाजीनें केलें, त्याचा उपक्रम शहाजीच्याच हातून उघडपणे झाला
असता. स्वतः आदिलशहापेक्षां त्याचे सल्लागार रणदुल्लाखान व मुरारपंत
यांच्या मनांत शहाजीविषयीं विशेष पूज्य बुद्धि वागत होती. सन १६३७
पासून मरणकाळपर्यंतचा शहाजीच्या कृत्यांचा खरा इतिहास अजून उपलब्ध
झालेला नाहीं. शहाजीचे सामर्थ्य शहाजहानच्या मानाने फारच अल्प होतें,
आदिलशहाच्या मानानेही फारसें बरोबरीचे नव्हतें, तरी ह्या बादशहांना
दाक्षिणेतील व्यवस्था लावितांना शहाजीचा विचार करावा लागे, हे तकालीन
इतिहासावरून स्पष्ट आहे. त्याच्याजवळ वीस पंचवीस हजार सैन्य असल्या-
मुळे दोघांनाही त्याची भीति वाटत होती. सन १६३७ च्या पुढें शहाजीनें
मनांत आणिले असतें व आदिलशहाने त्याला आश्रय दिला नसता, तर
आदिलशाहींतील कांहीं प्रांत बळकावून बसण्याचे सामर्थ्य त्याच्या अंगी
नव्हते असें नाहीं. परंतु शहाजीचा स्वमाव एकदेशीय व उतावळा नसून
अव्यवस्थित पुंडपणा करण्यापेक्षां कोणत्याही पादशहाची व्यवस्थित मनसब-
दारी करणें व अब्रूनें राहणें त्याला पसंत पडले. जेथे जेथें तो जाई, तेथें
