ठीक दिसत नाहीं. इकडे नानाचे पाहऱ्यावरही बंदोबस्त जास्त कडक जाहला. लोकांचें
म्हणणें आठ चार रोजांत सिंदे नानास कैदेत बसवितात. त्यांचे लोक यांणीं फितविले
असें म्हणणें. सिंद्यांस नांनांनी ऐवज द्यावयाचा करार होता. त्यांतला थोडाबहुत
ऐवज घेत गेले. बाकी छपन्न लक्ष राहिले, त्याची निकड सिंद्यांनी भारी
लाविली. नानांचे म्हणणे कूच झाल्याशिवाय ऐवज मिळत नाहीं. जांबगांवास
गेल्यानंतर निंभे व गंगापार जाल्यानंतर निंमे याप्रमाणें देऊं. सिंदे म्हणतात,
बोढीमुळें ऐवज हातीं आल्याशिवाय लोक कूच करीत नाहींत. शिवाय श्रीमंतांस
तुम्हांकडून कांहीं वांकडे होऊं नये म्हणून गद्रे, शेलूकर, पिंगळे व बजाबा
शिरोळकर या चौघांपैकी दोन ओलीस द्यावे, एक संवत्सर यथास्थित चाललें म्हणजे
सोडून देऊं, ऐवज आल्यावरोबर कूच करितों, पण नानास त्यांचा भरंवसा बिलकूल
नाहीं. उभयतांचें बहुत वांकडें आलें आहे. अमृतरावाशीं नानाचें खलबत जाहलें. '
असा प्रकार नोव्हेंबर अखेर चालला. ता. २३ डिसेंबरचें वर्तमान. 'तूर्त सिंद्यांचा
व लेखकाचा (नानांचा) तह होत आहे. काय ठरतें पाहवें. सिंदे यांजकडील मोकील
(Michael Philose) म्हणून पलटणचा सरदार आहे, त्यास नाना दरम्यान
घेऊन सिंदे दक्षिणेंतून जावे अशी खटपट करीत आहेत. आजपर्यंत पांच सहादां
समजी जाहली तशीच ही. सिंदे जातील तेव्हां देशाचा भोग संपेल.'
दसऱ्याचे सुमारास पूर्वीचा नूर पालटला. नानानें वाड्यांत जाण्याचें टाकलें.
पेशव्याच्या वाड्याचे सभोंवार सिंद्याचे सक्तीचे पाहरे बसले. शहरांत चोहोंकडे गडबड
उडाली. सरदार लोक वं खुद्द नाना फडणीस आपापल्या फौजा रात्रंदिवस सज्ज ठेवून
बंदोबस्तानें राहूं लागले. नाना हातचा निसटून जाणार; एकदां पुणे सोडून बाहेर
गेल्यावर ठिकठिकाणची मंडळी येऊन सामील झाली, कीं त्यास पकडणें अशक्य
होईल असें सिंद्याने जाणून, सर्जेरावाच्या सल्लल्यानें त्याजवर कपटविद्येचा प्रयोग
चालविला. बाहेरून नरमाईचीं बोलणीं बोलून सिंद्यानं नानास बेसावध ठेविलें. तरी
नाना सहसा फसणारा नव्हे, परंतु युरोपियनांच्या भलेपणावर त्याचा विश्वास विशेष
असल्यामुळे तो फसला. बाणाजी शेटे वगैरे आपले कारभारी सिंद्यानें प्रथम मध्यस्थीस
घातले, की आम्ही आतां निघून जातों, एकवार तुम्ही आमचे येथे भोजनास यावें.
ती गोष्ट नाना पत्करीना. तेव्हां मिकेल फिलोज म्हणून सिंद्यांच्या कंपूचा इटालियन
सरदार होता, ज्यास आपले लोक मुकीर म्हणत, त्यास सिंद्यानें नानाकडे पाठविलें. सर्व
घाट सर्जेरावानें या मुकीरास शिकवून ठेविला होता. मुकीरानें बायबलावर हात ठेवून

