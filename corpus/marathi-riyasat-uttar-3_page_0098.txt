सन्मानानें घरी परत पाठविलें. त्यानंतर परशुरामभाऊनें कोल्हापुरास वेढा घालून
छत्रपतीस नरम केलें आणि याजकडून भला मोठा दंड घेतला. याबद्दल छत्रपतीस
मोठा खेद वाटूं लागला. पटवर्धनांची जमियत भारी. त्यांस पेशव्यांचा पाठिंबा,
सिंद्याच्या लष्कराचे त्यास संपूर्ण साह्य, या गोष्टींनी छत्रपतीस अत्यंत खेद वाटून
संधि सांपडतांच या वैराचें परिमार्जन करण्याचा बेत शिवाजी महाराज व त्याचा
मुख्य साह्यकर्ता रत्नाकरपंत राजाज्ञा यांनीं ठरविला. हे पुढील लढाईचें आद्य कारण
लक्षांत बाळगिलें पाहिजे.
४ पट्टणकुडीची लढाई, परशुरामभाऊचा मृत्यु व योग्यता,
(ता. १७-९-१७९९). - पुण्यास पेशव्याचें पद कोणास मिळावे यासंबंधानें खट-
पटी चालू असतां रत्नाकरपंतानें कृष्णेपासून तुंगभद्रेपर्यंतच्या प्रदेशांत कोल्हापुरची
सत्ता स्थापन केली. त्याच्याच प्रोत्साहनाने सातारकरांनी सुद्धां पेशव्यावर उठाव केला.
या चढाईचें निर्मूलन करण्याचे काम बाजीरावास हातीं घेणे भाग पडलें आणि तें
त्यानें परशुरामभाऊम सांगितलें. स. १७९८ चा गणपति उत्सव तासगांवास उरकून
भाऊ आपल्या तीन पराक्रमी पुत्रांसह मोहिमेवर निघाला तो सर्व बाजूंकडून छत्र-
पतीस चेपीत चालला. कोल्हापुराशीं नानाचे वचन गुंतलें असल्यामुळे त्याला ही
भाऊची चढाई बिलकूल पमंत पडली नाहीं. याच संधीम टिपूवर इंग्रजांनी शस्त्र
धरून स. १७९.० च्या तहानुसार निजाम पेशव्यांना साह्यास बोलाविलें. त्यावरून
निजामाची फौज इंग्रजांस सामील झाली, परंतु पुण्यास घरगुती भानगडीत पेशव्याचा
गोंधळ उडून गेल्यामुळे इंग्रजांचे मदतीस फौज पाठविण्याचा निश्चय झाला नाहीं.
याच वेळीं टिपूचे वकील पेशव्याचें साह्य मागण्यासाठी पुण्यास आले होते. टिपू
नाहींसा होऊन बंगालप्रमाणें मद्रास प्रान्तही इंग्रजांच्या कवजांत गेला, की त्यांचा
मोहरा लगेच मराठ्यांवर चालून येणार असं महाद‌जीनें नानास वारंवार बजाविलें
होते. तेव्हां या प्रसंगी इंग्रजांस मदत करण्याचा उत्साह पुगें दरवारास वाटला नाहीं.
परंतु त्याजबरोबर टिपूलाही पेशव्यानें साह्य केलें नाहीं. बाह्य राजकारणाचे धागेदोरे
बाजीरावास आधी मुळीं कळतच नव्हते, आणि ते कळले तरी मनाचा निश्चय करून
दमदार पाऊल टाकण्याची कुवतही त्यास नव्हती.
पटवर्धन छत्रपतींचा सामना कसा जुंपला हे वर सांगितलेंच आहे. या वेळी भारी
'फौज अशी कोणाचीच नव्हती. प्रत्येकाचा जमाव पांच सात हजारांचे अंदाजांत
होता. भाऊचा मुक्काम चिकोडीस असून त्याचे पाठीवर कोल्हापुरकर होते. अशा वेळीं
