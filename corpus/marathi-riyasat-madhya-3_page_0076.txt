बैगुण्यन समजले पाहिजे. एकंदर स्वारीत प्रत्येकानें आपली शिकस्त केली. सर्व लोक अत्यंत जुटीनें व एक विचारानें जिवाची पर्वा न धरितां लढले. रजपूत लोकांचा जमाव भारी, व इतर सरदारांकडून तांबडतोब मदत आली नाहीं, म्हणून दोन वर्षे कुचंबणा झाली; आणि हाच प्रकार पुढें तीन चार वर्षे हळूहळू बळावत गेला, त्यामुळे बाजू मराठ्यांच्या अंगावर आली. फौजा, पैसा, सामुग्री इत्यादि गोष्टी वेळेवर व भरपूर मिळाल्या नाहींत, म्हणून त्यांचा मोड होत गेला, बाकी कुबराई अशी कोणीही केलेली नाहीं, ही गोष्ट त्यांच्या शौर्यास नेहमीच भूषणावह आहे.

रजपूत लोक म्हणजे धर्माने व जन्मानें मराठ्यांचे जातभाईच होते. विशेष जहर नसतां पेशव्याचे कर्ज वारण्यासाठीं पैसे मिळविण्याच्या हेतूनें दुसरी उपयुक्त कामें सोडून जयाप्पानें रजपुतान्यावरची वरील स्वारी हातीं घेतली. यांत त्याचा तर फायदा झाला नाहीच, उलट रजपूत जातभाई मराठ्यांचे कायमचे वैरी बनले; आणि स्वधर्मीयांवर शस्त्र धरल्यानें मराठ्यांच्या मूळच्या हेतूंना विपर्यास झाला. होळकराच्या चढाओढीनें जयाप्पा शिंद्यानें हें प्रकरण उगीच अंगावर घेतलें. रघुनाथरावास राज्यकारस्थान किंवा मुत्सद्देगिरी ठाऊक असती तर त्यानें असा प्रकार होऊं दिला नसता. यासाठींच नामासाहेब उत्तरेंत येता तर तिकडील कारस्थानांस योग्य वळण लागून कदाचित् पानपतचा परिणामही भिष झाला असता असें वाटूं लागतें. रजपुतान्याच्या ऐवजी प्रयाग काशी वंगरे हिंदूंची पवित्र स्थळे सोडविण्याचा उद्योग जयाप्पानें अंगीकारिला असता तर मराठ्यांचे ब्रीद लोकांच्या निदर्शनास आलें असतें. एकंदरीत शिंदे होळकर या दोन मुख्य सरदारांचे भांडणांत पुढील नाशाचे बीज आहे, ही गोष्ट येथे प्रत्ययास येते.

या स्वारीने रजपूत मराठ्यांचे वैर मात्र कायमचेच जुंपलें. पानपतावर मराठ्यांची वाताहत होत असतां, रजपूत मजा पाहत तटस्थ राहिले, नुसती धान्यसामुग्री सुद्धां त्यांनी मराठ्यांस पोचविली नाही, यावरून बाजीरावाचे वेळचा रजपूतमराठ्यांचा स्नेह लयास जाऊन, अलीकडे त्याचा किती विपयस