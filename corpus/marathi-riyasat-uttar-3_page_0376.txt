उचितास चुकणार नाहींत. तीनही दौलतींत वडील माणूस आपण. आपणा विरहित
आमच्या उद्योगासंबंधीं संतोष मानणार दुसरा कोण आहे ? येथेही माणसास
कमती नाहीं. कालमाहात्म्यानुरूप त्यांचें मनोतगत राखणें प्राप्त. दहा वर्षामार्गे सर्व
लहान मोठ्यांनीं दौलत संरक्षित केली. सोबत्यास (सिंद्यास) माणसांचा जथ चांगला.
त्यांचा व आमचा दुतर्फा बोज राखण्यास सेनासाहेब सुभा हेच समर्थ आहेत.'
'भानपुऱ्यास आल्यावर नवीन सवारों तोफा ओतण्याचा कारखाना चालू केला. पूर्वीचे
कंपू मोडून निवडक माणसें छाटून बारा पलटणें नवीन भरलीं. आणखी सहा पलटणांची
भरती करावयास लोक जागजागां गेले आहेत. फौजेंत दरोवस्त मराठे व कांहीं
पठाण असे भरले आहेत.' यावरून अद्यापि यशवंतरावाची उमेद केवढी होती हैं
दिसून येतें.
पंजाबाहून परत आल्यावर परतंत्र व्हावयास प्रांरभ झाला,' हें कैफीयतकाराचें
विधान अर्थपूर्ण दिसतें. त्या वेळेपासूनच यशवंतरावास चित्तभ्रम झाल्य. 'भानपुऱ्यास
आल्यावर तोफा ओतण्याचा कारखाना लाविला. तात्पर्य जरबवान पुरुष. तोंडांत
दौलत आहे. दिवसेंदिवस परतंत्रता गालब होत चालली. तोफांचा कारखाना
आटोपल्यावर महालांचे हिशेब पाहूं लागले. परतंत्रतेच्या अनुषंगानें मनस्वी जमा
वाढविल्या. त्या प्रसंगीं ग्वालेरचे महिपतबावा गोसावी ढोलीबावा भानपु-यास आले
होते, त्यांचे ठायीं आस्था बसून उपदेश घेतला. त्यांनीं ब्राह्मणभोजन मंत्रजप करण्यास
सांगितले. त्याप्रमाणें क्रम चालला. आश्विन व० ४ स. १२१८ (ता. ८०१००१८०८)
ते दिवशीं रात्रौ देवाची आरती करीत असतां प्रकृति बेसावध झाली. दंगा करूं
लागले. दोघां चौघांनीं धरून बाडांत नेले. बाळाराम कौशाराम शेट आगरवाले वः
चिमणाजीपंत भाऊ कारभारी यांनीं दौलतीस आळा घालून, हलकीं माणसें निवडूनः
पाहारे नेमून दिले. माघमासीं भानपुऱ्याहून रामपुऱ्यास आले. तदुत्तर उपचार करितां
आराम न पडून स. १२२१ कार्तिक शु. ११ भानपुर मुक्कामाँ काल झाला.
(२८०१००१८११). यशवंतरावाच्या आईचें नांव यमुनाबाई. ही स. १८०८.
पर्यंत हयात होती.

६ यशवंतरावाची योग्यता. - बाजीराव दौलतरावांनी होळकरांची दौलत
गिळंकृत केली होती, ती यशवंतरावानें प्रचंड युद्धं लहून परत मिळविली. त्या दोघां
नेभळटांनीं इंग्रजांपुढें हार खाऊन मराठशाहीचा बोज घालविला होता, तो यशवंत-
रावानें कांहीं अंशीं वांचविला. मॉन्सन यास हैराण करून इंग्रजांवर मात केली, हा
त्याचा पराक्रम इतिहासांत चिरंतन राहिल. मराठशाहीचें अस्सल पाणी त्याच्या द्वारें