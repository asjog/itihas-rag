कांहीं काल त्याचें साह्य मनापासून केलें. प्रथमच होळकरानें आत्माराम शिवराम व बाळाजी
यशवंत यांस रघूजीचे मन वळविण्यास नागपुरास पाठविलें. ता. १९०६०१८०४
रोजीं तो आपल्या या वकिलांस लिहितो, 'सेनासाहेव सुभा यांचें लक्ष स्वधर्मसंरक्ष-
णाकडे पूर्ण आहे. प्रसंग पाहून जलचरांशीं तूर्त समेट घातला, परंतु त्याजवर कायम
नाहींत. प्रस्तुत कटक बंगाल्याकडे फौजा पाठविण्याची तयारी होत आहे, म्हणून
लिहिलें तें विदित जालें. सेनासाहेबांकडील फौज जाणार ही गोष्ट फार चांगली.
असे चहूंकडून पायबंद असल्यावर जलचर कोठपावेतों पुरे पडतील ? याजकरतां फौज
सत्वर विदा करावी.' धर्मसंरक्षणाची ही हाकाटी यशवंतराव आपल्याकडून शक्य
तितकी उठवीत होताः पण शिवाजीच्या वेळची ती हृदयभेदी आरोळी आतां दीडशें
वर्षानीं कोणाचेच कानांत शिरेनाशी झाली होती. स्वार्थापलीकडे दुमरा धर्म कोणासही
सुचत नव्हता. क० क्लोज या वेळीं मुद्दाम पुण्याहून भोसल्याची समजूत पाहून त्यास
यशवंतरावाकडे जाऊं न देण्यासाठी नागपुरास गेला. ता. २३०६०१८०४ रोजी
सर्जेराव घाटगे विचारतो, 'त्यांचे (क्लोजचे) चित्तांत काय इरादा होता, नागपुरास आले कां,
माघारी जातात कसे, येविशींचा खुलासा लिहून कळवावा. तूर्तचा प्रसंग कसा आहे
हे सर्व लक्षांत आहेच. एकवेळ सरकारची चाकरी करून दाखवावी हेंच लक्ष सर्वपरी
ठेवून कर्तव्य करावें.' हैं पत्र होळकराचा नागपुरास गेलेला वकील आत्माराम
शिवराम वाकडे यास लिहिलेलें आहे. (भालेराव म. बु. मी. ले. ५ व ८).
त्या वेळचे कागदपत्र पाहतां दुसरी एक गोष्ट उघड दिसते, कीं जाग्यावर बसून
अहंमन्यतेच्या नादांत एकदम आपली राज्यतृष्णा भागविण्याची हाव धरणारा
ग० ज० रिचर्ड वेल्स्ली याच्यापेक्षां, त्याचा धाकटा भाऊ आर्थर हा नुसता लढाई-
च्याच कामांत नव्हे, तर मनुप्यस्वभाव ओळखून आणि न्यायान्यायाची चाड शक्य
तितकी बाळगून वर्तन करणारा होता. गोहद व ग्वाल्हेर हीं ठिकाणें सिंद्यास परत
दिल्याचें श्रेय मुख्यतः आर्थर यास आहे. यशवंतराव होळकराचा सुद्धां आर्थरवर जास्त
भरंवसा होता. से० लेक मात्र सर्वस्वी ग० ज० च्या विचारसरणीचा होता. लेकीं
लढत असतां खुद्द यशवंतराव होळकरानें वस्लीकडे आपले वकील पाठवून त्याजकडे
न्याय मागितला. तो म्हणाला, 'से० लेकनें आमच्यावर निष्कारण तोहमत चालविली
आहे. आमचा व आमच्या दौलतीचा त्यांनीं निःपात आरंभिला आहे. म्हणून नाइला-
जानें आम्हांस इंग्रजांविरुद्ध शस्त्र धरावें लागत आहे. तुम्ही आमची समजूत करून
द्या. याहून दुसरें माझें कांहीं मागणें नाहीं.' परंतु न्याय किंवा समजूत ही भाषा
