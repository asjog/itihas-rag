हेमाद्रि हा ब्राह्मणांचा पुरस्कर्ता असून, अनेक 'विद्वानांस त्याचा भाश्रय असे, तो रणांगणांत शूर, राजनीतिनिपुण परंतु इतरत्र धार्मिक व देवपरायण असा होता. राज्यांत त्याचें महत्त्व विशेष होतें. त्याचा मोठा ग्रंथ 'चतुर्वर्ग-चिंतामणि' म्हणून आहे. त्या ग्रंथाचे व्रतखंड, दानखंड, तीर्थखंड व मोक्ष-खंड असे चार भाग आहेत. परिशेषखंड म्हणून आणखी एक पांचवें प्रकरण त्यास जोडलेलें आहे. हा एवढा ग्रंथ त्यानें स्वतःच लिहिला असेल असें नाहीं. त्या कार्मी अनेक पंडितांची मदत त्यानें घेतली असली पाहिजे. बोपदेव नांवाचा दुसरा एक विद्वान् पुरुष त्याचा जोडीदार होता. त्यानें लिहिलेले 'मुक्ताफल' व 'हरिलीला' हे ग्रंथ प्रसिद्ध आहेत. बोपदेव हा केशवनामक वैद्याचा मुलगा व धनेशाचा शिष्य. केशव व धनेश हे ब्राह्मण वऱ्हाडांत वर्धेच्या कांठी सार्थ नामक गांवीं राहत असत. 'मुग्धबोध' नांवाचें प्राकृत भाषांचे संस्कृतांत लिहिलेले व्याक-रम याच बोपदेवानें लिहिलेले आहे. शिवाय बोपदेवाचे कित्येक वैद्यक ग्रंथही प्रसिद्ध आहेत. हेमाद्रीनें राजप्रशस्ति म्हणून एक प्रकरण लिहिले आहे, तो यादववंशाचा एक इतिहासच होय. हेमाद्रीचे ग्रंथ कलकत्त्या छापले आहेत. त्याच्या ग्रंथांच्या राष्ट्रीय उपयोगाचा विचार पुढे येईल. महाराष्ट्रांत हेमाद्रि हा हेमाडपंत या नांवानें प्रसिद्ध आहे. त्यानें मोडी लिपीची सुरुवात केली, तीच अद्यापि चालत आहे. हेमाडपंती घरे बांध-ण्याची तन्हाही प्रसिद्ध असून पंढरपूरचे देऊळ तिचा एक मासला आहे. हेमाद्रीनें पुष्कळ ठिकाणीं देवळे, तलाव वगैरे बांधून लोकांच्या सोयी केल्या. हेमाद्रि विद्वान, बुद्धिमान व कर्तृत्ववान पुरुष होता. हरएक बाबतींत सुधारणा व व्यवस्थित पद्धति निर्माण करण्याविषयी त्याचा विशेष कटाक्ष होता. रा. राजवाड्यांनी कित्येक जुनीं हेमाडपंती मेस्तकें प्रसिद्ध केलीं आहेत. जमाखर्चाच्या व हिशेबाच्या पद्धति, राज्यकारभाराच्या अनेक शाखांची व्यवस्था, व्यवहारांतील शिरस्ते इत्यादि प्रकरणें ह्या मेस्तकांतून हेमाद्रीनें ठरवून दिलीं आहेत. हेमाडपंती घरबांधणी व जलद लिहिण्याची मोडी लिपी ह्या गोष्टी अशाच व्यवस्थेच्या दर्शक होत. अर्थात् त्या वेळच्या मानानें हेमाद्रीची व्यवहारनिपुणता व व्यवस्थेची आवड हे गुण विशेष आदरणीय दिसतात. अनेक व्यवहारांची, समाजाची व राज्याची व्यवस्था मुरळीत चालण्यास काय उपाय केले पाहिजेत, यांत त्याचे मन नेहमीं
