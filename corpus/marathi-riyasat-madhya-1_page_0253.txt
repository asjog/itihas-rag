आशीर्वादें फत्ते जाहली. आपणांस कळावें यास्तव लिहिलें आहे. आमचेकडील
नारायणजी ढमढेरे ठार पडले, व आणखीही कितिक लोक पडले व जखमी झाले.
परंतु कार्य झालें. कळलें पाहिजे.’

बाजीरावानें आपला सरदार कृष्णाजी कदम मागें सुरतेकडे मदतीची
फौज घेऊन होता त्यास खालील पत्र लिहिलें त्यांतील मजकूर:—‘काल छ ५
सवालीं आमचा मुक्काम डभई अलीकडे पांच कोसांवरी झाला होता, तेथें
त्रिंबकराव दाभाडे, बांडे, गायकवाड, पवार, चिमणाजीपंत कुल चालून
आले. त्यांची मारून शिकस्त केली. त्रिंबकराव व मालोजी पवार ठार पडले.
उदाजी पवार व चिमणाजीपंत पाडाव झाले. आनंदराव पवार, पिलाजी गाय-
कवाड, यशवंतराव व जावजी दाभाडे, कुवरबाबा पवार जखमी होऊन गेले.
त्रिंबकरावाचा मुरदा व पिलाजीचा जखमी लेंक पाठवून दिल्हे. वरकड त्यांज-
कडील शिपाई लोक व मोगल मारले गेले. कित्येक जखमी जाले. नारायणजी
ढमढेरे मातबर मनुष्य व त्यांजकडील चौघे भले माणूस व आणखीही लष्करचे
लोक मातबर कामास आले. दोन्ही फौजांचें युद्ध बहुत इरेचें झालें. त्यांची
फौज व सामान बहुत होतें तें तुम्हांसही ठावकेंच आहे. सारांश, धन्याचे पुण्यें
यश आलें लोकीं मेहेनत बहुत केली. सुरतेस नवा किल्लेदार आला आहे, त्यांणीं
पिलाजीकडील लोक मदतीस आणिले आहेत, त्यांचे खबरींत राहून, त्यांस
मारून टाकणें, ह्मणजे अवघा प्रसंग निःप्रांजल होईल. ’ याच कृष्णाजी कदमास
लिहिलेले दुसरें पत्र आहे, त्यांत, सेनापति व निजामुल्मुल्काची फौज ऐसी डब-
ईस आली. आम्हीही दों कोसांवरी दोन रोज मुक्काम केला. नित्य सेनापति
कोसावरी येऊन युद्धास उभे राहत,तेथें युद्धास न बने यास्तव डबई येथे आलों’.
असा आणखी जास्त मजकूर आहे, त्यावरून निजामाची प्रत्यक्ष फौज सेना-
पतीचे साह्यास होती; डभई स्थळ सोयीचें पसंत करीपर्यंत, बाजीरावानें
सेनापतीशीं सामना केला नाहीं. यांत त्याचें युद्धनैपुण्य दिसतें. ऐ. टि. ३-२४.

‘ धन्याचे पुण्यें यश आलें, ”स्वामींचे आशीर्वादें फत्ते झाली,’ या वाक्यां-
वरून, दाभाडे, गायकवाड, पवार, चिमणाजी दामोदर वगैरे मंडळी निजामास
मिलाफी होऊन बंडखोरी करीत असून, त्यांचा बंदोबस्त करण्याविषयीं बाजी-