व सावकारांचा खजिना पांच सहा लाख असा होता. तो सर्व ऐवज तसाच
टाकून, पानपतचें वर्तमान कंळतोच, फौजेसह दिल्लीतून त्वरेनें पळून गेले.
दिल्ली जागा चांगली मजबूद, आंत तीन चार महिने पुरेल इतका दारूगोळा
व पोटगी भरपूर होती. त्यावरून त्यांस तेथें निर्भय व सुराक्षत राहतां आलें
असतें. नारोशंकर पळून न जाते तर पानपतावरून आलेल्या फौजेस आश्रय
मिळून तेथेंच सर्वास ठांसून राहतां आलें असतें. गिलचे कांहीं त्यांच्या
पाठलागास आले नव्हते. नारोशंकरानें पळ काढिल्यामुळे अब्दालीनें सात
दिवसांनीं येऊन दिल्लीचा कबजा घेतला. सुरजमल्ल व माधोसिंग यांचे वकील
येऊन त्यास भेटले. नंतर तो त्वरेनें स्वदेशीं निघून गेला' [ ४०३०१७६१,-
माक्डोनेल कृ. ना. फ. च. पृ. १७२ ].
पिलाजी जाधवाचा मुलगा सटवोजी जाधव पानपतावर होता त्यानें धाकटा
भाऊ सुभानबा यास लिहिलेली पळाची हकीकत मनोरंजक आहे. त्याचें
ता. ९.२-१७६१ चें पत्र (६०४०६). 'पौष शु० ८ स पुढें फौजा, त्यापुढें
तोफखाना बुणगे पाठीवर, समागमें घेऊन निघोन मोगलांवर चालून जाऊन झुंज
उत्तम प्रकारें केलें. अडीच तीन प्रहरपर्यंत झुंज चांगलेंच झालें. राजश्री
विश्वासराव यांस गोळी लागून ठार झाले. इब्राहीमखान गारदी यास गोळ्या
लागून ठार जाले. वरकडही कित्येक लोक कामास आले. आपले फोजेनें
शिकस्त खादली. ज्यास जिकडे सोय पडली तिकडे निघाले. कोणी कोणास
मिळाले. मल्हारजीबाबा हजार दोन हजार फौजेनिशीं निघाले. दिल्लीत
नारोशंकर पांच सात हजार फौजेनिशीं निघोन सौ. पार्वतीबाई दोन चारशें
स्वारांनिशीं निघाली होती, त्यांची मल्हाररावांची गांठ पडली, त्यांजला ते
संभाळून घेऊन चमेलीपार भदावरच्या मुलखांत गेले. वरकड फौज बाळोबाच्या
मुलखांतून ज्यास जिकडे वाट फुटली तिकडून निघाली. वाटेनें गांव मातबर.
गांवोगांव राउतांचा भरणा. दोन रोज रात्रंदिवस गवारांचें झुंज पुरवलें. घोडीं
थकोन गेली. कोणाचें घोडें निभावलें नाहीं. तमाम फौज पाय उतारां झाली.
आम्ही मागाहून गाण्यांत व डोल्यांत बसून हळूहळू कुंभेरीस आलों. तेथून
भरतपुरास जात होतों तों, कूर सुरजमल्ल सामोरे येऊन भेटले. फिरोन