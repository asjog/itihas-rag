पडल्या आणि लहानशी शेळी मारून परत आल्या. खुद्द सवाई माधवरावानेंच
बढाई मारणाऱ्या या सैनिकांची फजिती उडविली. सारांश, महादजीनें कारभारांत
दाखलगिरी करूं नये असें म्हणणाऱ्या नानानें पेशव्याच्या शिक्षणांत ही एक मोठी
उणीव ठेविली असें म्हणणे प्राप्त आहे.

वयोमानाप्रमाणें पेशव्यास नानानें स्वातंत्र्य दिलें नाहीं आणि त्यास राज्य-
कारभारांत लायकी मिळविण्याची संधि ठेविली नाहीं, हा लौकीक समज कागद-
पत्रांवरून बराच सत्य ठरतो. थोरला माधवराव सोळाव्या वर्षी कारभार करूं
लागला, मग त्याच्याच पुढील अवतारानें तो प्रयोग कां गिरवू नये ? ' पेशव्या-
पाशीं नानानें आपले ममतेंतील दिनकरपंत भडभडे व सखोपंत साने यांस
वाड्यांत ठेवून चौकी पाहरा चौकशीनें केला. कोणी जाऊन परभारें बोलू नये,
फडणिसांच्या परवानगीशिवाय दरबारस्वारी होऊं नये, त्यामुळे जरबेंत खिन्नच
राहिले. सर्वांनीं जावें बोलावें तें बंद जालें. फडणीस सांगतील तें
ऐकावें. पूर्वील रीति सर्व राहिली. मातबर लोक व फौज सरदार यांचा कंटाळा.
मुलखावर तेज करणें व चढ बसविणें राहिलें. शागीर्द राघोपंत गोडबोले व जय-
रामपंत बापट वगैरे कृपेंत वागू लागले.' या दोन गृहस्थांत रामशास्त्री मिलाफी
होते, ते पैसे उपटीत, असा आरोप खालील उताऱ्यांत आहे.

'डिसेंबर १७८६. पुण्यांत पंचायतीमध्यें राघोपंत गोडबोले, जयरामपंत
बापट व शास्त्रीबुवा न्यायाधीश अशीं तीन प्रस्तें आहेत. लोकांचा सर्वस्व अप-
हार करावा या कामांत तिघांची एक हातोटी आहे. श्री. नानाजवळ दाद लागणें
म्हणजे विचार कळतच आहे. सराफ्यामध्यें तों कोणी एकाचा भरंवसा राहिला
नाहीं. यादोबा रणछोड सराफानें दिवाळे काढिलें. मातबर दुकान अकस्मात्
दीपोत्सव करतें असा प्रकार जाला आहे.'

या पेशव्यास घरकोंबडा करून हलक्यांच्या संगतींत कडक बंदोबस्तानें ठेविलें
हा प्रकार खुद्द गोपीकाबाईसही आवडला नाहीं, याचें प्रत्यंतर आहे. 'स. १७८८ त
माधवराव मातुःश्री बाईसाहेबांस भेटण्यास हरिपंताबरोबर गेला, तेव्हां बाई हरि-
पंतास म्हणाली, याच्याजवळ कारकून वगैरे लहान माणसें ठेवून बंदोबस्त
करितां, तुमचे परवानगीशिवाय कोणी येऊं नये, भेटू नये, असें करिता, त्यास
यांणीं शहाणें कधीं व्हावें? नाना किंवा तुम्ही एकजणानें, अगर दुसरा कोणी
