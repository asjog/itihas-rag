हरिपंत व नाना करितात. त्यांचे घरांत बंदोबस्त नाहीं, त्यांच्यानें मसलत कांहांच
होत नाहीं. नारो गणेश कारभारांत नसावा. दुसरा दिवाण नेमून बाईकडे वडील-
पणा देऊन त्यांचे आज्ञेत तुकोजी वागतील तर, बाई सर्व मसलत डोईवर घेऊन
पार पाडील. ती व आम्हीं एक होऊन सर्व मसलत सिद्धीस नेऊं." उलट पक्षीं
तुकोजीचें म्हणणें असें कीं, 'बाईकडून आम्हांस खर्चास येत नाहीं. आम्ही काय
करावें ?' एवंच हा तंटा कधींच मिटला नाहीं. 'तुकोजीबाबा देशीं आले ते
समयीं बाईचीं व पाटीलबावांचीं पत्रं आलीं कीं, तुकोजीस बहकूं देऊ नये.
समेटून सरकारचाकरीवर पडत तें करावें. तो समय किती संकटाचा होता !
इंग्रज वसई घेऊन पुण्यावर आला. तेव्हां खातरजमा न केल्यास बहकतील,
यास्तव कागदींपत्रीं खातरजमा, शपथा व बेलभंडार करणें प्राप्त जालें. संदेह
दूर करून त्यांस आणिलें. नंतर त्यांनीं इंग्रजांवर मेहेनत बरीच केली. तात्यां-
समागमें चाकरी करून वाफगांवीं आले. घरचा बंदोबस्त नाहीं, तर काम काय
करितात ? यास्तव बंदोबस्त न केल्यास शब्द लागतो. एक वेळ बंदोबस्त
ठरवून दिल्यावर, त्यांजकडून अंतर पडल्यास मग कळेल तसें करतां येईल. बाई
वृद्ध, अंगीं कर्तेपणा, दुरं देशीं असतां त्यांनी विचार कसा केला नाहीं ?' यावर
बाईनें कळविलें, 'सरकारचाकरी होत नाहीं, गृहकलहाचा दुलर्लोकिक सर्वत्र जाला.
आमची तों हिंमत आहेच. मी मल्हाररावाची सून आहें. हात बांधून घेणार
नाहीं. खावंदाचे निष्ठेत अंतर करावयाचें नाहीं. खावंद लहान. कारभारी नाना
एकवचनी आहेत. त्यांचे भरंवशावर आजपावेतों कालहरण जालें. तरी बंदोबस्त
होत नाहीं याचें कारण काय ? न जाणों, तुकोजीच्या पक्षावर पडून आमची
उपेक्षा जाली, जाणून असें करीत असले तर त्यांत आम्हीं काय समजावें ?
आमचा विश्वास नानाखेरीज कोणाजवळ नाहीं. आम्ही उगेंच बसून तुकोजींचे
हातून अब्रू गमावणें हें घडणार नाहीं. आमचें अंतःकरण नानाजवळ आहे. त्यांचा
जिव्हाळा पक्का आढळल्यावर त्यांचे वचनावर विश्वास ठेवून आज्ञेप्रमाणें वर्तणूक
करावी हें आमचें मानस.' त्यावर नानाचा कारकून बाईस बोलला. 'तुकोजींची
परीक्षा होय तावत्काळ बाईंनी विवेकावर घेऊन स्वस्थ असावें. खरगोण, इंदूर,
देपाळपुर व मल्हारगड हे चार परगणे बाईकडे आहेत, त्यांचा पैका सरदारीकडे
देत जावा, तूर्त तुकोजीबावांकडे सारा अखत्यार ठेवावा.' बाईंनी कळविलें,
'माळव्यांत तुकोजींचे कमावीसदार आहेत, त्यांनी त्यांजकडून पैका घ्यावा.

