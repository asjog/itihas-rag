गांठ पडली मतलबी व वेळ पडेल तसें वागणाऱ्या इंग्रजांशीं, म्हणून त्याचा शेवट
विपरीत झाला. मान व मतलब यांपैकीं मानास जपेल तो मतलबास मुकतो, व
मतलबाचे पाठीस लागला, त्यास मानापमान गुंडाळून ठेवावा लागतो, तसा प्रकार
या दुर्दैवी राजाचा झाला. त्याच्या या स्वभावाचे प्रत्यंतर वर सांगितलेल्या रोजनिशींत
भरपूर पाहवयास मिळतें. या रोजनिशा सालोसालच्या स. १८३७ पावेतों
वेळच्या वेळीं लिहिलेल्या असून त्यांत अव्वल इंग्रजींतील समाजाचें, विचारभावनांचे
व लोकप्रघातांचें अल्प चित्र पाहवयास मिळतें. रेसिडेंटाच्या, गव्हर्नरांच्या,
जहागीरदारांच्या भेटी, संभाषणें व वादविवाद झाले त्यांची माहिती पुष्कळदां
राजा प्रतापसिंहानें स्वहस्तानें लिहिलेली आहे. रोजनिशीचा बराच भाग व ठराविक
प्रकरणें कारकुनानें लिहिली असून दिवस पुरा करण्यापूर्वी विशिष्ट कारभार किंवा गुप्त
स्वरूपाची प्रकरणें त्यानें स्वतः रोजनिशींत दाखल केलेलीं आढळतात. रा. पारसनीस
यांनीं या रोजनिशांचे उतारे प्रसंगानुसार दिलेले उपलब्ध आहेत.
कनिष्ठ बंधूस आत्मीय भावनेनें वागवावें तशी चाल कँ, अँटने प्रतापसिंहाशी
ठेविली. अधिकाराचा दिमाख शक्य तितका दाखविला नाहीं. प्रतापसिंहास शिकारीचा
शोक अँटनें लाविला व दोघेही वारंवार जंगलांत जाऊन शिकार करीत. कारभार व
न्याय इन्साफ उघडपणें कचेरींत बसून करावा, नियमितपणे वेळच्या वेळीं सर्व कामें
उरकावीं, आदा पाहून खर्च करावा, कोणत्याही सबबीने कर्ज करूं नये, रयतेवर करांचा
बोजा शक्य तितका हलका ठेवून त्यांचें सुख दिवसेंदिवस वाढेल अशी काळजी घेत
जाबी, अशा अनेक गोष्टी अँटनें प्रतापसिंहाचे मनावर चांगल्या ठसविल्या. शाळा घालून
विद्यादानाची सोय केली. अदालत, पोलिस, तुरुंग, पागा इत्यादि बाबतींत जे उपक्रम
अंटनें घातले तेच पुढें प्रतापसिंहानें चालविले. मैंटचा राहण्याचा वाडा प्रतापसिंहाचे
शेजारीच असून दोघेही शेजारधर्माप्रमाणें बंधुसमान प्रेमाने वागत. समवयस्क
असल्यामुळे दोघांची चांगली गट्टी जमली. घोड्यावरून प्रवास करणें, जंगलांत शिकार
करणें, प्रांतांत फिरून रयतेची पाहणी करणें इत्यादि गोष्टींची आवड प्रतापसिंहास
अंटच्या सहवासानें उत्पन्न झाली. तह ठरून कारभार सुरू झाल्यावर तीनच वर्षे अँट
साताऱ्यास राहिला; आणि स. १८२२ अखेर तो निवृत्त होऊन परत स्वदेशीं गेला.
या अवधीत मराठ्यांच्या इतिहासाचें साहित्य जमवून व पुष्कळशा कागदांचीं भाषां-
तरें करवून घेऊन अँटनें बरोबर नेलीं; आणि मग इंग्लंडांत त्याने आपला इतिहास
बनविला. पुढेही प्रंटचा प्रतापसिंहाशीं पुष्कळ वर्षे पत्रव्यवहार चालू असून तो इकडील
