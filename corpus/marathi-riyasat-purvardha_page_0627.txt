क्रूर वधानें लोकांच्या अंगीं गुदमरून राहिलेली शत्रूचा सूड घेण्याची
अनावर इच्छा एकदम जोरानें बाहेर पडली. शत्रूच्या मुलखांत लुटालूट,
जाळपोळ इत्यादि प्रकार सुरू झाले. फौजेस पगार देण्यास तिजोरींत
पैसा नसल्यामुळे, आपल्या लोकांस मन मानेल तसें वर्तन करूं देणें मराठ-
मंडळास भाग पडले. शिवाजीच्या कृतीबद्दल अभिमान, आपले किल्ले
दुर्भेद्य आहेत असा समज, कित्येक प्रमुख मराठे सरदारांच्या अंगचें
रणशौर्य व मुत्सद्दी शहाणपण, आणि धर्माचे बाबतींत औरंगजेबाचा
जुलूम, इत्यादि गोष्टींनीं मराठ्यांच्या अंगचें मूळचें तीव्र तेज अधिकाधिक
वृद्धिंगत होऊं लागलें. त्यास अडथळा करण्याची बादशहाची ताकद नव्हती.
वस्तुस्थितीचा खरा अंदाजही त्यास करितां आला नाहीं. मराठ्यांच्या
वाढत्या शक्तीस आळा घालण्यास बादशहाची चालू पद्धति निरुपयोगी
होती. नवीन पद्धति अमलांत आणणें त्यास शक्य नव्हतें.

तेव्हां हा आघात म्हणजे बादशहाच्या चुकांचें उत्तम प्रदर्शन होय.
तो स्वतः युद्धकलेंत निष्णात होता. त्यास पैशाचें व माणसांचें पाठबळ
होतें. स्थानिक अनुभवही त्यास कांहीं कमी नव्हता. नवीन जहागिरी,
मनसबी वगैरे देऊन लोकांचीं मनें संतुष्ट ठेवण्याची हातोटी त्याला होती.
असें असूनही, पोकळ गर्व, निरर्थक वैर व अनिवार धर्मवेड ह्यांच्या
योगानें त्याची दृष्टि अंध होऊन, वर सांगितलेल्या फायद्यांचा त्यास
मुळींच उपयोग झाला नाहीं. विजापुर व गोवळकोंडा येथील फौजांस
रजा देऊन, त्यानें आपल्या शत्रूंचें सामर्थ्य निष्कारण वाढविलें. स्वतःच्या
शहाणपणाची त्यास फाजील घमेंड असल्यामुळे, आपल्या सरदारांच्या
हातीं त्यानें काडीइतकी सत्ता ठेविली नाहीं. जिकडे तिकडे मुसलमानशाही
करण्याच्या नादांत त्यानें वाकबगार हिंदु कामगार काढून टाकिले, आणि
नवीन नेमलेल्या मुसलमान कामगारांस काय करावें हें समजेना. मराठे
लोक बाह्य भपका पाहून घाबरत नसत. शत्रूंचें खरें सामर्थ्य त्यांनीं
तेव्हां च ओळखिलें. सारांश, प्रस्तुतचा आपात म्हणजे युद्धकलेचा अभ्यास
करणारांस एक उपयुक्त विषय आहे.

बादशहाच्या हालचालींवरून ह्या आपाताचे पोटभाग कल्पितां
येतील. महाराष्ट्रांत बादशहा आपल्या लाखों लोकांनिशीं कसकसा भ्रमण
करीत होता, हें पाहिलें म्हणजे मूठभर मराठमंडळाच्या वीर्यतेजाचें