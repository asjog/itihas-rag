त्रिचनापल्लीचा किल्ला घेतला. तोपर्यंत मुरारराव घोरपडे हा महंमदअल्ली व
इंग्रज यांच्या बाजूला होता. पुढें डुप्लेच्या विनवणीवरून तो फ्रेंचांना
मिळाला. शिंगव्याचे तहानंतर कांहीं दिवस त्रिंबक किल्ला परत घेण्याची
निजामानें खटपट केली. परंतु त्याच्या फौजेस पगार न मिळाल्यानें लोक
फार असंतुष्ट झाले होते. तेव्हां पुढील व्यवस्था करण्याकरितां ह्मणून
निजाम हैदराबादेकडे येऊं लागला. वाटेंत भालकी येथे ता. ७ एप्रिल
रोजीं पगार न मिळाल्यामुळे बिथरलेल्या लोकांनीं दिवाण रामदास याचा
खून केला. त्यावेळीं सय्यद लष्करखान व शहानवाजखान हे दोन हुशार
अंमलदार निजामाचे पदरीं होते. परंतु दोघेही बुसीचा द्वेष करीत
आणि त्याचा पाडाव करण्यासाठीं पेशव्याशीं अंतस्थपणें संधान
ठेवीत. परंतु बाह्यतः बुसीचें व त्यांचें चांगलें होतें. रामदासपंत
मरण पावल्यावर बुसीच्या सल्ल्यानें सलाबतजंगानें सय्यदलष्करखानास
दिवाणी दिली आणि शहानवाजखान यास हैदराबादच्या सुभ्यावर नेमिलें.
सय्यदलष्करखान हा गाजीउद्दीनचे पक्षाचा होता हैं मागें दर्शविलेंच आहे.
तसेंच गाजीउद्दीन यानें दिल्लींतून दक्षिणेंत येऊन निजामी स्वीकारण्या-
विषयीं पेशवा आपल्या सरदारांस व वकिलांस कशी भर देत होता, हेंही
मागें सांगण्यांत आलें आहे. ता. ३१ मे १७५२ रोजी पेशवा शिंदे .
होळकरांस लिहितो. ‘ गाजीउद्दीनखान दक्षिणेस यावयाचा हुकूम झाला,
येथील गुंता उरकून त्यांचें आगमन दक्षिणेस होय तें करूं, म्हणोन लिहिलें
तें कळलें. जेणेंकरून गाजीउद्दीन किंवा सलाबतजंग यांची बेइमानी
पदरीं न येतां कार्य होय तें करावें लागेल. सलाबतजंग आमचें न ऐकतील
तर गाजुद्दीन यांस आणण्याचें जरूर केलें पाहिजे, या डोळानें आपण
करावें म्हणजे कार्यही आहे व लौकिकही उत्तम.’ [ का. सं. पया. ३९६ ]
त्यानंतर ता. १९ जुलाईचें पेशव्याचें लिहिणें खालीलप्रमाणें आहे. ‘गाजुदी-
खानासह ग्वालेरीस आलेत यास्तव आषाढ शु॥ १३ छ (१३ जुलाई १७५२)
बाहेर निघालों. फौज बोलावूं पाठविली. सलाबतजंगाशीं फिरंग्यांनीं आव फार