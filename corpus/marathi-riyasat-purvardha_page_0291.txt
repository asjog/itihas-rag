या युद्धानें वर सांगितल्याप्रमाणे शिवाजीचे अनेक फायदे झाले, हैं तर
खरेंच, पण वस्तुतः या वेळेस त्याने स्वराज्याची स्थापना संपूर्ण केली.
विजापुरकरांशी युद्ध म्हणजे हिंदु व मुसलमान यांजमधील युद्ध नव्हे.
अशा प्रकारचें स्वरूप त्या युद्धास येणे त्या वेळीं शक्य नव्हतें. शिवाजीची
अगदीं प्रथमची अडचण निराळीच होती. विजापुरच्या ताबेदारींत मोठ-
मोठीं सरदारघराणीं गुंतलेलीं होतीं. त्यांचे मनांत शिवाजीबद्दल अभिमान
अगर पूज्यबुद्धि नव्हती, आणि ती असण्याचे कारणही नव्हते. हे सर्व
सरदार आदिलशाहीचे पिढीजाद नोकर असून, स्वतंत्र राज्यस्थापना
त्यांस कितीही संमत असली तरी ते त्या कार्मी पुढाकार घेण्यास समर्थ नव्हते.
मावळे लोक शिवाजीला एकदम मिळाले, दांत त्यांनी मोठासा स्वार्थत्याग
केला नाई।. शिवाजीचा प्रयत्न फसून ते राजद्रोही बनले असते, तरी त्यांचें
नुकसान म्हणण्यासार्खे झाले नसतें. परंतु सरदार लोकांची स्थिति पुष्कळ
निराळी होती. आज आपण धन्यावर उठून शिवाजीसारख्या बंडखोरास
सामील झालों तर, शिवाजीचा पाडाव झाल्यास, त्या सर्व घराण्यांची अत्यंत
दुर्दशा झाली असती. त्यांचीं उत्पन्नें खालसा होऊन घरेंदारें लुटलीं जातीं; आणि
त्यांची पिढीजाद चालत आलेली वतनें जाऊन ते भिकेस लागले असते.
शिवाजीच्या बंडास कायदेशीर राज्याचे स्वरूप येईपर्यंत लोकांना त्याचा पक्ष
स्वीकारितांना फार दूरवर विचार करावा लागे, म्हणून स्वजातीय सरदारांस
आपल्या पक्षाची सत्यता व सामर्थ्य दाखविणें हैं शिवाजीचे पहिले काम
होते. मोहिते, घोरपडे, मोरे, सावंत, दळवी, सुर्वे, वगेरे सरदार आरंभा-
पासून कमीजास्त प्रमाणानें शिवाजीच्या विरुद्ध होते. तेव्हां 'मी तुमचें
संरक्षण करण्यास समर्थ व योग्य आहे,' अशा प्रकारचा वचक आपणां-
विषयी स्वजातीयांमध्ये शिवाजीनें उत्पन्न केला, हा ह्या वरील युद्धाचा
मुख्य परिणाम होय. ह्यावरून शिवाजीची कर्तबगारी व्यक्त होते. इतर
सरदारांप्रमाणेंच शिवाजीही आदिलशहाचा अंकित होता. पण एकदां
मनाची खात्री झाल्यावर अत्यंत साहस करून तो उघडपणे बंडखोर
बनला; आणि लवकरच स्वतंत्र राज्य स्थापून त्यानें आपला बंडखोरपणा
नाहीसा केला. हा प्रकार त्यानें किती खुबीनें व चातुर्यानें पार पाडिला, ही
मोष्ट वरील इकीकतीत व्यक्त होते.

