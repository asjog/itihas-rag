रावाचे मुख्य साहाय्यक असून ता. २४-६-१८०० रोजीं त्यांस त्यानें उघडपणें
कारभारावर घेतलें. तरी सिंद्यानें त्याचे आदलेच रोजीं मोरोबादादास पुण्यास
आणिलें, पण त्याचे हातीं बाजीरावानें कारभार दिला नाहीं तो नाहींच. बाजीराव
मोरोबाकडून भली मोठी रक्कम मागू लागला. त्यावर मोरोबा म्हणाला, मला
तुमचा कारभार नको व मजपाशी पैसाही नाहीं. कृपा करून घरी राहूं द्याल तर राहूं,
अथवा मर्जी असेल तेथे ठेवा.' श्रीमंतांच्या कृपेची अशी तन्हा आहे असें लेखक
लिहितो. गोविंदराव काळे यास पूर्वी कैदेत घातलें होतें, तो मात्र या वेळीं मोठ्या
शिकस्तीनें दंड भरून मुटला. एक लेखक लिहितो 'जाला रंग हा थोडा. आणखी
कांहीं व्हावें असा प्रसंग आहे. परंतु आतां कोणी दौलतीमध्ये राहिलेंच नाहीं. जे
दिवस जातील ते खरे. श्रीमंतांस व नवे कारभाऱ्यांस कशाचीही दरकार नाहीं.
सिंदे यांचे लष्करांतून जाऊन आलें म्हणजे पुनर्जन्म होतो. लखबा लाड उज्जनी नजीक
आले. होळकर इंदुराजवळ आहेत. बाया दरकूच तिकडे जातात. मल्हारराव
होळकराचा पुत्र व स्त्री यांस श्रीमंतांनीं कुंटे यांचे वाड्यांतून काढून आपले वाड्यांत
स्थळ देऊन ठेविली. कारण काशीबा होळकर केव्हां दगा करतील, त्याचा धीर बाईस
न पुरे.' एकंदरींत चांगल्यांचा पाडाव होऊन राज्यनाश जवळ आला, एवढे खरें.
पुण्यांतील कारभाराची ही हवाल पाहून अमृतरावास इतका वीट आला की, तो
सात लक्षांचा सरंजाम तोडून घेऊन आषाढ शुद्ध प्रतिपदा (२२-७-१८०० )
रोजी पुणे सोडून कोकणांत भिवंडी येथे ज.ऊन राहिला. सिंदे बायाशी त्याचें अनु-
संधान असून त्यांजला जाऊन सामील होण्याचा त्याचा मनोदय होता.
नाना फडणिसानें आपल्या संरक्षणासाठी आरबांचीं पलटणें तयार करून जवळ
वाळगिली होती, त्यांचेचें एक प्रकरण बाजीरावास याच वेळीं जाचक झालें. त्यांचा
अंमलदार शहामीरखान म्हणून होता. तो जातीचा रोहिला पठाण नानाचे भरंवशाचा,
शूर व बाणेदार होता. सन १७८१ त खंडाळ्याचे घाटाखाली इंग्रज सेनापति गॉडर्ड
याजबरोबर पेशव्यांच्या लढाया झाल्या, त्या वेळी इंग्रजांच्या धर्तीवर नानानें हैं
सातरों लोकांचें देशी पलटण मुद्दाम इर्षेने तयार केलें. या पलटणांतील माणसें कशीं
कणखर व कजाख होतीं याचा अनुभव शहामीरखानाचे प्रकरणांत चांगला आला.
ती हकीकत म्हणजे एक स्वतंत्र भारूडच आहे. नाना फडणीस मरण पावतांच आपली
तलब पोंचल्याशिवाय आरबांनों प्रेत उचलूं दिलें नाहीं. पुढें नारोपंत चक्रदेव वगैरे
मंडळींनी हे पठाण थोडे थोडे वांटून आपल्या निसबतीस घेतले. नानाच्या जोरावर
