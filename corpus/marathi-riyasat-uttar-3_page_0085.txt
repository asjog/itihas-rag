फौज बहुतेक बायांस मिळाली. शिकेकटार, जरी पटका देखील बायांकडे गेला.
पलटणें तेवढीं दौलतरावाजवळ राहिलीं. तेव्हां तो अगदीं काकुळतीस आला. अमृत-
राव म्हणजे तरी पर्यायानें यजमानच. त्याच्यावर सेवकानें शस्त्र धरिल्यामुळे सिंद्यास
बाहेर तोंड काढतां येईनासें झालें. तेव्हां रायाजी व रामजी पाटील यांस बाजीरावाकडे
पाठवून सिंद्यानें गुन्ह्याची माफी मागितली; आणि विनंति केली कीं आपणच अमृतरावाची
व बायांची समजूत काढा. तुम्हीं ठरवाल त्याप्रमाणें मी बायांचा सरंजाम निराळा
तोडून देतों असे बोलून जवाहीर व सामान दौलतरावानें अडकवून ठेविलें होतें तें
सर्व व वायांस देण्याकरतां पोषाख त्यानें बाजीरावाकडे पाठविले. त्यावरून बाजीरावानें
जाऊन बायांची भेट घेतली. जवाहीर व पोषाख त्यांनीं घेतलेच नाहींत. उत्तर केलें
की, आपण धनी, आज्ञा करतां उत्तम आहे, पण सखाराम घाटगे वगैरे सहा असामी
आमचे स्वाधीन करा आणि मग काय तें बोला. सिंद्यास हें बोलणें पटलें नाहीं. तेव्हां
बायांनीं मारूं किंवा मरूं अशा निश्चयानं पुनः युद्धास कंबर बांधली. अशा अडचणींत
बाजीरावाचें वर्म नाना, हे ओळखून दौलतरावानें त्यास नगराच्या बंदींतून आपल्याजवळ
आणण्याचा निश्चय केला. पण चाललेली भयंकर परिस्थिति पाहून नानानें नगराहून
पुण्यास येण्याचें नाकारलें.
बीजीरावाकडून वायांची तोड पडेना, तेव्हां त्यांनी जुलैच्या आरंभीं दक्षिणेस मोर्चा
वळवून शिवापुरावर मुक्काम केला, आणि अमृतराव वैगेरे मंडळी सभोवारचा प्रदेश
उ‌द्ध्वस्त करीत राहिली. यामुळे दौलतराव बाजीराव दोघेही चिंताक्रांत झाले. एवढा विकोप
होण्याचें आदिकरण सर्जेराव हें आतां सर्वासच कळून चुकलें होतें; आणि सिंद्याचा पगडा
आपल्यावर एवढा बसला हें बाजीरावास दुःसह होत होतें. उलट सिंद्यास वाटूं लागलें
कीं बाजीरावानेंच बायांस व अमृतरावास आपल्यावर उठविलें. तेव्हां नानास बाहेर
आणलें कीं बाजीराव नरम पडला ही युक्ति त्यानें योजिली. नानाकडून चांगला पैसा
उपटावा आणि त्याजकडून बायांची समजूत घालावी असे ठरवून, फकीरजी गाढवे
यास फौज देऊन नानास आणण्यास त्यानें नगरास पाठविलें. दोन कोट रुपये द्या
म्हणजे तुम्हांस सोडतों असें फकीरजीनें नानाशीं बोलणें लाविलें. पण नानाही त्यास
वस्तादच भेटला. तो म्हणाला, मी कोठेही असलो तरी एकच. तरी तो दहा लक्ष
देण्यास तयार झाला. तेवढ्यांतच संतुष्ट राहणें सिंद्यास भाग पडलें. करार ठरला की
नानास पुण्यास नेऊन त्याचे हातीं कारभार दिला म्हणजे आणखी पंधरा लक्ष रुपये
द्यावे. असा ठराव होऊन ता. १५-७-१७९८ रोजीं नाना नगराहून निघाला तो
