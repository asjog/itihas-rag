पाशीं होते. त्यास होळकरांस एक दोन वेळां सांगून पाठविलें कीं, इस्माल्यांत
जयपुर व जोधपुरवाले सामील होऊन आपल्याशीं झुंजावयास आले, त्यांचे वकील
तुम्ही जवळ ठेवणें उचित नाहीं. मारवाड्यांचा आमचा हाडदावा, तुमचा आमचा
भाऊपणा, तेव्हां आमचा शत्रु तो तुमचा शत्रु, त्यापक्षीं त्यांचे वकील तुम्हीं
ठेवावे हैं कसें दिसतें, तुम्हीच पाहवें. त्याचें उत्तर, वकील आम्हांपाशी आले, ते
आम्हीं काढून द्यावे कसे ? त्या वकिलांस अलीबहादरांनीं बोलावून गोसाव्याचे
घरीं मारवाडचे व जयपुरचे वकील एकत्र करून दोन तीन दिवस खलबतें जाहलीं.
इकडे आमच्याशीं इस्माल्यासह लढाईस आले असतां वकिलास ठेवून कागदोपत्रीं
सिलसिला गखण्याचे ग्रीस कारण काय ? लढाई सुरू जाल्यावर अद्यापि वकिलांस
ठेवण्याचे प्रयोजन नाहीं, निरोप द्यावा, असें अलीबहादरांस सांगोन पाठविलें, तरी
निरोप न दिल्हा. शपथपूर्वक बोलणें जाल्यावर या चाली ? पहिले गोसावी आदि-
करून जाबसाल बोलण्यांत आल्याप्रमाणें यांजकडून एकही न घडलें. पुढें
आम्ही श्रावण १० ३ स डेरेदाखल जाहलों. होळकर व अलीबहादर यांस बाहेर
निघावयाचे सांगोन पाटविलें, परंतु त्यांचे निघणें जाहलें नाहीं, व फौजही गेली
नाहीं. आमच्या फौजेनें मारवाड्यांचे पारिपत्य मेडत्यावर करून फत्ते जाल्याचें
वर्तमान आलें. दोनही संस्थानांवर जरब बसली. अशा संधींत सर्वांनी मिळून
अधिक दाब पाडन कायम पारिपत्य करावें, फिरोन असा समय यावयाचा नाहीं;
परंतु सोबत अशी. फौज पाटवीत नाहींत व आपणही कूच करीत नाहींत. तरी
या सर्व गोष्टी तुम्ही (रामजी पाटलांनी) नानांस सांगाव्या. पहिले यांचे
चालीचें लिहिलें होतें, तें त्यांनी ध्यांनांत आणिलें नाहीं. हल्लीं लिहिलें आहे हेंही
त्यांचे ध्यानात येणार नाहींच. तथापि आपले तर्फेनें, श्रुतं हरति पापानि, याकरितां
अगोदरच सांगोन ठेवावें. पुढे आम्हांकडे शब्द नाहीं. सरकारांतून कुमकेम सरदार
पाठविले त्यांनीं फंदफितुर राजेरजवाड्यांशी केला व करितात, त्याचें बारीक
मोठे कोठवर लिहावें श्रीमंतांचे पायांशी आमची निष्ठा आहे तीच तारक आहे.'
हें पत्र गेल्यावर नानाला या बाबतींत कांहीं एक निराकरण करतां आलें नाहीं.
नानाचा हुकूम हे सरदार बिलकूल ऐकत नव्हते, हैं अलीबहादरानें गोसाव्याच्या
बाबतींत नानाचे व खुद्द पेशव्याचे हुकूम सुद्धां कसे गुंडाळून ठेविले, त्यावरून दिसून
येते. वरील पत्र रामजी पाटलानें नानास दाखविले. नानानें त्याची नक्कल घेऊन
परत अलीबहादरास पाठविली, व त्यावरून बोलणें करावयाचे मुद्देही नानानें