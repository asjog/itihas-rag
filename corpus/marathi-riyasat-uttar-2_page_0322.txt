स. १७९१ च्या आरंभीं मोहिमेचें आधिपत्य स्वीकारलें तेव्हांपासूनच टिपूनें मरा-
ठयांशीं खलुखाचीं बोलणीं करून, हिंदूंस व हिंदु देवस्थानांस विशेष आदर तो
दाखवू लागला. ता. १४-२-१७९१ ची खालील हकीकत उपलब्ध आहे.
' टिप फौजेसहित कंचीवर आहे. मेडोझ चेनापट्टणपासून पांच कोसांवर
उतरला होता, त्याजकडे सलुखाचा पैगाम लाविला. रयत लोकांस बिलकूल उप-
द्रव नाहीं. टिपकडून बोलणार पूर्णय्या. गुलाबखान व वेणीपंत देव महंमदअली-
खानाचे मार्फत आले की, 'ज्यांत चारही दौलतीचीं घरें राहतील असें करा.
आजपर्यंत इंग्रजांनीं बदमामलीचा बट्टा लावून घेतला नाहीं, तो आतां घेऊं नका.
इतक्या उपर आग्रहच धरल्यास मी सिद्धच आहें. दौलत माझे बापानें व मी
मेळविली. वंशपरंपरेची नाहीं. नशिबीं असल्यास करीन. नाहीं तरी तरवारीनें
मिळविली तशी तरवारीनें हरवीन.' यावर इंग्रजी बोलणें कीं, बारा आणे मुलख
तुम्हीं ठेवावा, चार आणे आम्हांस द्यावा. अशी उत्तरे प्रत्युत्तरे झाली. (खरे ३२८६).
इंग्रजी सरदार उमदे गोरे शेंदोनशें टिपूनें धरिले, त्यांची शर्त टिपूशीं कीं, आम्ही
सलख करून देतों. कंचीस पुष्करिणी तीर्थ भारी आहे, तेथे सहल करावयास
टिपू रोज तिसरे प्रहरीं येतो. पूर्वी कंचीचे देवालयाचे गोपुर बांधावयास हैदराने
आरंभ केला होता, तें काम अपुरे राहिलें. पुरें करण्यासाठीं टिपनें दहा हजार
होनांची परवानगी देऊन काम चालीस लाविलें. तेथें पूर्णिमेस रथोत्साह होणार,
त्याचे आदले दिवशीं टिपूनें स्वतः हजर राहून रथोत्साह करविला. आपण
शरीक होऊन आतषबाजी अती सोडली.' काय हा हिंदूंकरितां आदर ! !
यानंतर ता. १८-११-१७९१ रोजी खालील बातमी हरिपंतानें लिहून
पाठविली. 'रंगस्वामीपाशीं व शिवालयीं ब्राह्मण अनुष्ठानास घालून टिपूनें प्रयोग
चालविले आहेत. एक ब्राह्मण जलांत अनुष्ठान करतो. चाळीस ब्राह्मण दुसरा
पर्याय चालवितात. श्रृंगेरीकर स्वामींस तेथे नेलें आहे. ते उपवास करितात.
त्यांस बहुत प्रकारें टिपूनें सांगितलें कीं, तुम्हीं स्वस्थ असावे. सर्व यथास्थित
करून देईन. असें बोलून सुवर्णप्रतिमा त्यांस फार करून दिल्या; चाळीस सहस्रांचा
शिधा ब्राह्मणभोजनाकरितां देवविला.' रघुनाथराव पटवर्धनानें श्रृंगेरीचा मठ
वरील सालच्या उन्हाळ्यांत लुटला; त्यावरून स्वामींचा संतोष करून मराठ्यांस
हिणविण्याकरितां मुद्दाम टिपूनें त्यांस श्रीरंगपट्टणास नेलें असावें. ( ऐ. टि. ५.२३).
स.१७९१ च्या अखेरीस भुजंगराव अण्णाजी म्हणून नानाचा टिपकडे असलेला