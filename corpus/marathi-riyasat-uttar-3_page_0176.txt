इंग्रजांनी औषधोपचार केले. चिंतामणराव पटवर्धन अगोदरच जाऊन इंग्रजांस
मिळाला होता, तो ही बातमी कळतांच गोखल्यांचे मदतीस धावून आला, पण वाघ
त्यांस सांपडला नाहीं. गोखल्याची अशी राळ वाघानें उडविली त्यावरून त्याची
प्रतिष्ठा लोकांत अतोनात वाढली. त्या प्रदेशांतले लहान मोठे लोक वाघास सामील
होते. विरुद्ध पक्षाच्या हालचालींवर पूर्ण लक्ष ठेवून त्या बातम्या वाघास ते बिनचूक
पोंचवीत असत. पाळत राखण्याच्या या सावधगिरीनेंच वाघ इतकी वर्षे मोठ मोठ्या
फौजांस चकवू शकला. बातमी म्हणजे अर्धं युद्ध होय, असें से० वस्ली वारंवार
म्हणे त्याचें उत्कृष्ट उदाहरण हैं वाघाचेंच आहे. वाघानें लगोलग हुबळी पावेतों
आपलीं ठाणीं घालून पुढें बेळगांवकडे रोख धरला.
से० वस्लीस घेऊन बाळकृष्णपंत ता. १४ जुलई रोजीं कुंदगोळावर आला, आणि
तें ठाणें घेऊन त्यानें बाळकृष्णपंताच्या स्वाधीन केलें. तेथून फौजेचा बंदोबस्त करून,
तो हुबळीच्या बाजूस वाघाचे पाठलागास निघाला. निघतांना त्यानें असा जाहीर-
नामा प्रसिद्ध केला कीं, वाघाचें शीर जो कोणी कापून हजर करील त्यास हजार
रुपये बक्षीस देऊं.
चिंतामणरावाच्या पत्रांत व त्यानें लिहिलेल्या वाक्यांत वाघाच्या स्वारीची हकीकत
संपूर्ण व सुसंगत असून, तिच्या आधारानें ही वाघाची मोहीम अभ्यासकांनीं
नकाशा पुढें ठेवून ध्यानांत आणली पाहिजे. ता. २०८०१८०० रोजीं चिंतामणराव
लिहितो. " पंधरा दिवस हल्लल्याळांत होतों. जखमा शेजेस आल्यावर तेथोन निघोन
बापू गोखले सुद्धां प्रथम धारवाडास व तेथून हुबळीस आलों. तेथें चार दिवस पर्ज-
न्यास्तव मुक्काम करून शिरहडीस जाऊन इंग्रजांस सामील झालों. तेथून इंग्रज
सुद्धां डंबळास गेलों. इंग्रजांनीं हल्ला करून डंबळ घेतलें व तीन चारशें माणूस कापून
काढले. ठाण्याचा बंदोबस्त करून गदगास आलों. तेथील बंदोबस्त केला, तों वाघ
सौंदत्तीवर असून मनोळीवर मलप्रभा नदी उतरून उत्तरेस जाणार अशी बातमी
आल्यावरून आम्ही मनोळी नजीक आलों. इतक्यांत धोंडजी कांहीं जमावानिर्शी
बदामीच्या सुमारें गेला; आणि कांहीं फौज व पेंढार कित्तूरचे रोखें गेले. त्याचे बुणगे
थोडे पलीकडे उतरून गेले. दोन तीन हजार अलीकडे सांपडले ते लुटले. तेथून कूच
करून आज आम्ही दोदवाड येथे आलों. नदींत नाव भरून येत होती तिजवर तोफा
लागू करून नाव बुडविली. मनोळीस नदी पलीकडून इंग्रजांनीं तोफा लाविल्या आहेत.
पुढे इंग्रजांचा मुक्काम सौंदत्तीवर झाला. वाघ बदामीकडे गेला होता, त्यानें हरिपंत-
