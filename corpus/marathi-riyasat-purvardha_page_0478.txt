साधन दिवाणी कारभारावर अवलंबून असतें. ज्या राज्यांत लष्करी सत्ता
दिवाणी सत्तेच्या ताब्यांत असते, त्या राज्यांत लोकसुखाची मर्यादा अत्यंत
वाढलेली असते. हल्लीं इंग्लंडचें पार्लमेंट ह्या स्वरूपाचें आहे. वीस
असामींच्या प्रधान मंडळांत लष्करी सत्तेचे पुरस्कर्ते अवघे दोन म्हणजे
युद्ध व आरमार खात्यांचे मुख्य आहेत. रोमन बादशाही व मोगल
बादशाही यांचा कारभार बहुतेक लष्करी स्वरूपाचा होता. प्रांतांवरचे
सुभे हे लष्करी योग्यतेवर नेमले जात; आणि लष्करी जोरावर लोकांकडून
पैसे वसूल करणे हें त्यांचें मुख्य काम असे. लष्करी जरूर भागल्यानंतर
मग लोकसुखाचा विचार बऱ्याच अंशीं ऐच्छिक होता. अकबरासारखे
राज्यकर्ते प्रजापालनासंबंधानें मोठे नामांकित झाले, परंतु त्यांचें मूळ
स्वरूप लष्करी बाण्याचें होतें. इंग्लंडच्या कारभारांत ज्याप्रमाणें लोक-
सुखाला जरूर तितकेंच लष्कर ठेवावयाचें आणि तितकेच कर बसवावयाचे
असा नियम ठरलेला आहे, तसा प्रकार अकबराचा नव्हता. शिवाजीच्या
राज्याचें पहिलें स्वरूपही असेंच लष्करी बाण्याचें होतें. राज्यसंस्थापकाला
लष्करी स्वरूप प्रथम धारण करणें भाग असतें. परंतु शिवाजीनें राज्य-
कारभाराची व्यवस्था ठरविली तेव्हां त्यानें लष्करी धोरणास अगदींच मागें
ठेविलें. आठ प्रधानांपैकीं एकच प्रधान सेनापति ठेविला, आणि त्या वेळच्या
स्थितीप्रमाणें सहा प्रधानांस जरी लष्करी काम करावें लागत होतें, तरी त्या
प्रधानांचा मूळ उगम दिवाणी कारभार व्यवस्थित चालविण्याचा असून
तेंच शिवाजी आपलें मुख्य कर्तव्य समजत असे. शिवाजीनंतरही ह्या
दृष्टीनें मराठी राज्याचें धोरण तपासून पाहणें बोधप्रद होईल. शाहूच्या
आगमनापर्यंत लष्करी धोरण प्रमुख होतें. बाजीरावानें राज्य कार-
भारांत बरेंच लक्ष घातलें, तरी त्याचा बहुतेक काळ लष्करी कारस्थानांत
गेला. दिवाणी कारभारांत त्यानें ज्यास्त लक्ष दिलें पाहिजे होतें. त्याचा
मुलगा बाळाजीराव यानें दिवाणी कारभाराचें धोरण बरेंच पूर्णतेस
आणिलें. मराठशाहीच्या अखेरीस महादजी शिंदे व नानाफडणीस यांची
चुरसही दिवाणी व लष्करी स्वरूपांपैकीं वरचढ कोणतें असावें, ह्या
प्रश्नाबद्दलच होती, हा प्रकार पुढें यथावकाश विशद होईल.
   स्वसंरक्षणांतच राज्याची वृद्धि होत असते, आणि पुष्कळदां स्वसं-
रक्षण करीत असतां राज्यवृद्धीसाठीं अनिवार हांव धरल्याचा आरोप