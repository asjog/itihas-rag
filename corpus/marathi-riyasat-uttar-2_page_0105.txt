३. रामगडची* मोहीम, गोसावीबंधूंची फितुरी.—झाबेताखान
रोहिला नजीबखानाचा मुलगा बापाच्या पश्चात् थोडीबहुत जहागीर संभाळून
रोहिलखंडांत राहत असे. संधि सांपडली असतां तो बादशाही शत्रूंस मिळून
त्रास देण्यास कमी करणारा नव्हता. अफरासिआबखानानें पूर्वी एक एका बंड-
खोराचा बंदोबस्त आरंभिला, तेव्हां त्यानें झबेताखानास ‘मेरट येथें भेटीस
बोलावून शपथप्रमाण ठरविलें कीं, तुम्हींआम्हीं एकविचारें असावें. या प्रांती
शीखांचा उपसर्ग चालूं देऊं नये. पुनः आपण एक विचारें वागून बादशाहीचा
अंमल बसवूं.’ असा ठराव त्याजबरोबर करून वस्त्रें वगरे देऊन ऑक्टोबर
स. १७८४ त घोसगडास रवाना केलें. यानंतर लवकरच अफरासिआबखानाचा वध
होऊन महादजी अंमल बसवूं लागला, तेव्हां झबेतानें अहल्याबाईकडे संधान
बांधिलें. मल्हाररावाच्या वेळेपासून हे रोहिले म्हणजे होळकरांचे मानसपुत्र.
झबेताखानानें बाईस कळविलें कीं, ‘आमचा हेत तुम्हांपाशीं कांहीं दिवस येऊन
राहवें; आणि तुमचे हातून आमचा बंदोबस्त व्हावा.’ परंतु बाई अशा कामांत
पडणारी नव्हती. महादजीचा सर्व रोष या रोहिल्यांवर आहे हें जाणून तिनें
खानास मोघम उत्तर दिलें कीं, तुकोजी होळकर त्या बाजूस मोहिमेस येतील तेव्हां
बंदोबस्त करतील. झबेताखान व त्याचा पुत्र गुलाम कादर यांची चित्तशुद्धता
नसून बापानें मुलाची जहागीर सुद्धां जप्त केली होती. तेव्हां कादर स. १७८३ त
घोसगडीहून उठोन पातशाहापाशीं आला. त्यास तेथेंही भक्षावयास न मिळे.
तेव्हां कांहीं काळ मीर्झाशफीजवळ होता. ते पोटास देत तें न पुरे, सबब
तेथून पळून लखनौस आसफुद्दौला याजपाशीं गेला. त्यांनीं दोन हजार स्वारांचा

* ही मोहीम समजण्यास रोहीलखंडाची बिनचूक माहिती डोळ्यापुढें पाहिजे.
रोहीलखंडाचें प्राचीन नांव कुटीर ( Cuttair or Katahar ). हा प्रांत गंगेच्या
पूर्वभागीं कुमाऊन पर्वतांच्या उतरणीपासून दक्षिणेस अंतर्वेद व पूर्वेस अयोध्या
यांच्या दरम्यान अर्धवर्तुलाकृति असून त्याचा मध्यबिंदु जवळ जवळ रामपुर
आहे. यांत बिजनोर, मुरादावाद, चंदोसी, बदाऊन, बरेली, पिलिभित व
शहाजहानपुर इतके हल्लींचे जिल्हे मुख्यतः येतात. अलीमहंमद यानें प्रथम या
प्रांतांत रोहिल्यांचें राज्य स्थापिलें. त्याची राजधानी बरेलीच्या दक्षिणेस औन्ला
येथें होती. पुढें हाफीझ रहमतनें आपलें ठाणें बरेलीस नेलें. या प्रांताचा वसूल
जास्तींत जास्त पांच कोटीपर्यंत होता. ( Franklin ).