२. धाकट्या शिवाजीचा राज्याभिषेक. - राजारामाचे मृत्यूचे वर्तमान
ऐकून बादशहा व त्याचे मुसलमानअनुयायी यास आनंदी आनंद झाला. त्यांच्या
फौजेंत जिकडे तिकडे जयघोष करण्यांत आला. आतां मराठे आपले डोके
बर कसचें काढितात; राजारामाच्या बायका व दोन अल्पवयी मुलगे यांच
जिंकण्यास मुळींच प्रयास पडणार नाहीत, असे बादशहास वाटले, परंतु
मराठयांची संघशक्ति व त्यांचे अंगचा जोम ही दिवसेंदिवस वाढतच
होती, हें बादशहाचे ध्यानांत आले नाहीं. राजारामाच्या काकिर्दीत
लोकांचे अंगीं एकप्रकारचा विलक्षण हुरूप उत्पन्न झाला होता. त्यांत
रामचंद्रवंताने आणखी भर घातली. राजारामाच्या मृत्यूचे वर्तमान सर-
दार लोकास कळवितांना, त्याने चहूंकडे मोठीं आवेशयुक्त पत्र पाठविली.
• आतां राज्य रक्षण करणें तुम्हांकडेच आहे, सर्व लज्जा तुमची आहे,'
इत्यादि शब्द वाचून सरदारांस विलक्षण स्फुरण चढले, व ते रामचंद्र-
पंतास राजारामाच्या ठिकाणीं समजून, त्याचे हुकूम मोठ्या तत्परतेने
बजावू लागले. त्याने सिंहगडावर सरदारांस बोलावून दरबार भरविला;
आणि पुढील कर्तव्याची ओळख त्यांस देऊन सर्वांनी मनापासून साह्य
करण्याची विनंति केली. सरदारांनींही रामचंद्रपंतास आश्वासन देऊन त्याची
खातरजमा केली. शाहूकडून निरोप घेऊन भक्ताजी हुजरे व बंकी गायकवाड
आले. रामचंद्रपंताची नांवाजणी करून, 'नेटानें राज्य रक्षण करावें व आ-
म्हांस सोडवून न्यावें' असा शाहूनें निरोप पाठविला. दरबारांत शाहूविषयी
प्रेम व आदर उत्पन्न झाला. रामचंद्रपंताच्या दक्षतेचे एक पत्र उपलब्ध
आहे तें येणेप्रमाणें: -
'कान्होजी झुंजारराव मरळ देशमुख यास. कोकणांत हबशानें बहुत
वळवळ मांडल्या कारणानें त्यास बरा नतीजा पाववावयाबद्दल रा. मल्हारराव
यास सात हजार फौजेनिशी आज कुंभारली घांटें उतरोन चिपळुणास
आले. त्यात सामील व्हावयाबद्दल आम्ही हशम घेऊन स्वार होऊन गेलो.
ऐशास है पत्र तुम्हांस पावेल ते क्षर्णी, आपला अवघा जमाव, एक
माणूस टाकूं न देतां, सारा जमाव घेऊन, बहुत सिताबानें येऊन सामील
होणे, एके घटकेचा उजूर न करणे. आजचे प्रसंगी जो मसलत चुक-
बील, तो म्हणजे गनीमादाखल, असे समजोन बहुत सिताबीने येणे.
