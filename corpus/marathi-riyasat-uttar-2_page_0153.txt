' पाटीलबावांनीं बाईस पत्र लिहिलें कीं, हजार स्वार व दहा हजार पेंढारी
पाठवून देणें. त्याचें उत्तर बाईंनीं लिहिलें कीं, 'पूर्व प्रघात जाणत असतां हजार
स्वार बोलावले हैं काय ! पूर्वीप्रमाणे यथाविभाग म्हणाल तर दहापांच हजार
पाठवून देऊं.' असें हें पहिलें हिसेरसीचें गोड उत्तर गेलें. पण त्यांतील खुबी
पुढील अवतरणांत वाचावयास मिळते. 'सांप्रत चंद्र १ जिल्कादचें (१५-८-८७)
पत्र पाटीलबावांचें व राणेखानभाईचें मातुःश्री बाईच्या नांवें दोन आलीं. राणे-
खानभाईनीं लिहिलें होतें कीं, पाटीलबावा वारंवार फौज व पेंढारी यांचे रवानगी-
विशीं आपणास लिहितात, पण आपल्याकडून हा कालपर्यंत रवानगी होत नाहीं.
तेव्हां हिंदुस्थान कसें राहणार ! पाटीलबावांनीं लिहिलें कीं, गोहदचे मसलतीमुळे
कर्जदार जाहलें. पुढें पातशहाची मसलत पडली. इंग्रज त्यास आपलेकडे घेत
असतां आम्ही जाऊन बंदोबस्त केला. सारे दौलतीचा त्याचा खर्च चालवन आपले
फौजेस संभाळून राजेग्जवाड्यांचों पारिपत्ये केलीं, यामुळे इंग्रज वगैरे सर्वोस
असह्य झालें. जयपुरचे मसलतीस घरचे फितुराईमुळे विलग जाहलें. याजकरितां
माघारे येऊन कुटुंब ग्वालेरीस पाठवून दिलें. पुढे जमाव करून रांगड्यांचें
पारिपत्य करावें हाच इरादा, परंतु फौजेखेरीज होत नाहीं. याविषयीं देशाहून
फौज आणविली. त्यास ऐवज रवाना करावयास पैसा नाहीं. सावकारही आमचा
इतबार धरीत नाहींत. पातशाहींत आमचा पाय शिरकला, याजकरितां वजीर,
रांगडे व इंग्रज सारेच एक झाले आहेत. सबब तुम्हांकडून ऐवजाची सरबरा व
फौज व पेंढारी यांची ततूद लोकर व्हावी. पूर्वापार वडिलांस मसलती पडल्या
तेव्हां परस्परे साहित्य जाहलें आहे. देशीं कारभाऱ्यांसही लिहिलें आहे. तिकडून
होणें तें होईल.' या पत्रांची उत्तरें मातुःश्री बाईनीं लिहिलीं कीं, 'तुम्हीं फौजे-
विषयीं व पेंढाऱ्यांविषयीं दोन तीन वेळां लिहिलें, त्यास समय हाच आहे.
येसमयीं साहित्य घडावें हेंच आमचें लक्ष, परंतु दोन तीन जोड्या कासिदांच्या
देशीं तुकोजीबावांकडे रवाना केल्या. त्यांचीं उत्तरें हा कालवर येत नाहींत.
तिकडून जाबसाल काय येतो त्यासारखी तजवीज केली जाईल. तूर्त दोन हजार
पाठविल्यानें तिकडे दाब पडतो असें नाहीं. देशीहून फौज मातबर येईल तोंवर
तुम्ही डिगेचे आसपास असावें. पातशहा, इंग्रज, रांगडे एक झाले तर त्यांचें
कारण काय ? तुम्हांकडून तेथें बंदोबस्त आहेच. पातशहाची मसलत जयपुर-
करांशीं कीं इंग्रजांशीं हें संधान वरचेवर राखीत जावें. याप्रमाणें जांब बाईनीं

