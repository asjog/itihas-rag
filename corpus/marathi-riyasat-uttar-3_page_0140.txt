लांबविलें. बाजीराव यांचे हांतीं कांहीं एक लागू नये, समुद्रांत बुडवावें परंतु त्यास न
द्यावें ऐसा संकल्प करून दस्तैवज कागद पत्र सर्व विसर्जन केले, जाळून टाकले.
आपले खजिने व वाड्यांतीलही सर्व चीजवस्त कार्याकारण ठेवून वाताहत केली. आपण
मेणवलीस स्नानसंध्या करून राहतों ऐसें बोलणें घातलें.' या बाबतींत खऱ्यांनी केलेलीं
विधानें चौकस व साधार समजलीं पाहिजेत. ते लिहितात. 'नानांनीं पैशाचा संचय
मोठ्या आस्थेनें केला होता. त्यांस 'नत्रकोट नारायण म्हणत, तरी त्यांची दौलत
नऊ कोटींचीच असेल असें आम्हांस वाटत नाहीं. तथापि कोट्यधीशांमध्यें त्यांची
गणना करण्यास हरकन नाहीं. त्यांनीं हिंदुस्थानच्या बहुतेक भागांत विश्वासू सावकारांच्या
हातीं गुप्त ठेवी ठेविल्या होत्या. इनक्या पैशाची व्यवस्था ते केव्हां कशी ठेवीत याबद्दल
लोकांस अजूनही आश्चर्य वाटतें. शेवटच्या चारपांच वर्षात आपली अब्रू व महत्त्व
राखून राज्याच्या वचावासाठी त्यांनीं सुमारे दीडकोट रुपये उधळले. इतकें द्रव्य
नानांनीं कसे मिळविलें हा एक प्रश्न आहे. ते लांच खात असत असें उत्तर हल्लींचे
पुष्कळ लोक देतात. याविषयीं शोध करितां असें दिसतें कीं थोरल्या माधवरावाचे
आरंभींही नानाजवळ फार मोठी संपत्ति वडिलोपार्जितच होती. नजराणा,
दरबारखर्च, गुन्हेगारी वैगेरे स्वरूपांनी त्या वेळी कारभाऱ्यांस लाखों रुपये मिळत.
हैदराशीं गुप्त तह ठरविल्याबद्दल एकट्या नानास एकलाख होन मिळाले, हैं
एक उदाहरण आहे. याप्रमाणें चाळीस वर्गाच्या उलाढालींत नानांनी कोट्या-
वधि रुपये मिळविले असल्यास आश्चर्य नाहीं. त्यांस पेशवेसरकाराकडून सालीना
उत्पन्न एकंदर लवाजम्यासुद्धां तीन लक्षांचे होतें. ह्याबद्दल नगर खानदेश जिल्ह्यांत
व इतरत्र सरंजामी गांव दिलेले होते. शिवाय पेशव्यांचे राज्यांत फडाणिशीच्या
कामावर कारकून नेमण्याचा हक्क नानाचा होता, त्यांत स्वाभित्वाबद्दल सालाचे
सुमारे दीडलाख रुपये त्यांस मिळत. इतर दरबार तून त्यांस जहागिरी होत्या, त्यांची
प्राप्ति पंचावन हजार रुपये होती. मिळून त्यांचे सालाचे उत्पन्न पांच लाख तरी होतें;
आणि खर्च सुमारें साडेतीन लाखांचा होता. निरनिराळ्या मराठी जहागीरदारांकडून
नानास सालोसाल ठरीव रकमा मिळत त्यांची गणती दोन लक्ष तेवीस हजारांची
मॅक्डोनल्डनें दिली आहे. याप्रमाणें पेशवाईच्या आरंभापासून पैदा केलेली वडिलार्जित
संपत्ति व खुद्द नानानें चाळीस वर्षात अत्यंत दक्षतेनें मिळविलेली संपत्ति सर्व ध्यानांत
घेतली तर 'नवकोट नारायण' हे अभिधान सार्थ समजण्यास हरकत नाहीं. मात्र ही
संपत्ति बहुतेक शेवटच्या चार पांच वर्षात खलास झाली; किंवा उरली सुरली
