पोटाच्या जखमेवर बांधून शिवाजीच्या डोक्यावर वार केला. त्या वारानें
शिरस्त्राणाचा छेद होऊन शिवाजीच्या कपाळास थोडीशी जखम झाली.
नंतर शिवाजीनें पट्टा चालवून खानास कापून खालीं पाडिलें. खानाचा
नोकर सय्यद बंडू धन्याच्या बचावासाठीं पुढें आला, त्याचा समाचार
तानाजीनें घेतला. इतक्यांत गोपीनाथपंतानें पुढें येऊन शिवाजीवर प्रहार
केला. शिवाजी त्यास बोलला, ' मी ब्राह्मणावर हात चालवीत नाहीं. तूं
येथून निघून जा.' तितक्यांत जिवा महाल्या पुढें आला आणि त्यानें पंतास
ठार मारिलें. ( ग्रँट डफ म्हणतो, गोपिनाथपंतास शिवाजीनें पुढें बक्षीस
दिलें. ) इतक्यांत एसाजी कंक आंत आला; आणि शिवाजीस आपल्या
पाठीशीं घालून आपण पुढें उभा राहिला. भोई लोक खानाचा मुडदा
घेऊन चालले होते. त्यांचा एसाजीनें पाठलाग करून त्यांस अडविलें
आणि खानाचें शीर कापून शिरोभूषणासहित तें किल्ल्याच्या दिंडीदर-
वाजावर लावून दिलें. तुळजापुरच्या देवीची मूर्ति खानानें भग्न केली, त्या-
बद्दल त्यास अशी शिक्षा भोगावी लागली. नंतर शिवाजीच्या फौजेनें बाहेर
येऊन खानाच्या फौजेचा पाडाव केला. शिवाजीला खानाचें निशाण,
नगरा, हत्ती व १२,००० घोडे मिळाले. '

आलमगीरनामा, काफीखान वगैरेचे लेखांत कमी जास्त फरकानें वरचीच
हकीकत आहे. यासंबंधानें प्रो. जदुनाथ सरकार लिहितात. ' अफ्झलखा-
नाच्या मृत्यूचा खरा प्रकार बाहेर येणें शक्य दिसत नाहीं. दोन पुढारी
अशा रीतीनें एकांतांत भेटून जेव्हां घात होतो, तेव्हां खरा प्रकार बाहेर
येणें शक्यच नसतें. मुसलमान लेखकांत काफीखान मात्र या प्रकारास
शिवाजीनें खून केला असें म्हणतो. ग्रँट डफनें त्यांच्यांतही भर घालून,'जाणून
बुजून केलेला खून, ' असें त्याचें व्याख्यान केलें आहे. मुसलमान लेखकांत
तफावत आहे; आणि ग्रँड डफच्या लेखांतही बऱ्याच गोष्टी विसंगत दिसतात.
या प्रसंगीं शिवाजीची फौज २०००० असून खानाची १२००० होती,
असे सर्व मुसलमान इतिहासकार सांगतात. शिवाय मावळ्यांना ह्या जागेची
पूर्ण माहिती असल्यामुळे, त्यांजपुढें खानाच्या फौजेचा नाश झाला ह्यांत
आश्चर्य कांहीं नाहीं, किंवा खानाच्या भीतीनें शिवाजी निराश झाला
होता, हें ग्रँट डफचें म्हणणेंही संभवनीय नाहीं. भेटीच्या प्रसंगीं शिवाजीपेक्षां
खानाजवळ ज्यास्त लोक असावेत असा ठराव होता. अशा स्थितीत