व आपल्या भेटी जाहल्या व रा. हैबतराव निंबाळकर ह्यांचीहि भेट जाहली.
तों आपण, रा. थोरात, खंडेराव दाभाडे, संताजी पांढरे, बसोन घाट घडला
होता, तो निंबाळकर यास सांगतांच त्यांचे चित्तीं हेंच होतें. मग आम्ही अवघे
वर्तमान सरदार कटांत घेऊन प्रतिनिधि यांस विचारांत घेतलें. स्वामींची द्वाही
फिरविली. खुशाली केली; आगे गडकिल्यांस आम्ही आपली व पंडित मशार-
निल्हेची पत्रे पाठविली आहेत. या उपरी नीट सातारियाखाले चालून जाऊन
राज्यांतील दुही निःष करितां स्वामीनी खुशाली केली पाहिजे.' आपण
शाहूचे पक्षाचा अंगीकार कधीच केला नाहीं असें चंद्रसेन वर म्हणतो.
वरील पत्राचा ताराबाईकडून चंद्रसेनास खालील जबाब गेला. "आपण
लिहिलेले वर्तमान श्रवणगोचरें करून संतोषातिशय झाला, तो पत्रारूढ किती काय
ह्मणून करावा ? कार्यकर्तव्य, पराक्रमी, मायेचे हिंदु सेवक असावे, ते तुम्हां-
मारिखेच कृतकर्मे असावे. रा. जाधवराव (धनाजी) यांनी कै. रा. स्वामीचे
वेळेपासून राज्याभिवृद्धीविषयी केले श्रम साहस, व सांप्रत दुहीमुळे राज्याभि-
बृद्धीस साला अपाय, चित्तांत आणून, पुढे स्वामीचे राज्य वृद्धीतें पाववून, यश-
कीर्ति संपादावी हैं मनी धरून, जो अर्थ विशदें लिहिला तो उचित व यथार्थित
लिहिला. तरी तुम्ही दर्घिद्रष्टेच आहां. हें राज्य समग्र ताम्राक्रांत झालें असतां,
कै. स्वामीनीं लहानापासून थोरास आपली माया लावून, अवधियांवरी सद-
यत्वें कृपामृतवृद्धि करून दिनप्रतिदिनी राज्य वृद्धिंगत पाबविलें, ते प्रसंगी के०
स्वामाचे संपूर्ण कृपेस पात्र एक जाधवराव मात्र झाले, तों पुढे दुद्दीचा प्रसंग
प्राप्त झाला. दुही निःशेष करावी म्हणून स्वार होऊन गेले. त्यास विपरीतकाल-
वरों सर्व लोकांस एक प्रकारें मोह प्राप्त झाला, तन्मुळे मजारनिल्हेचा कृतसंकल्प
सिद्धीतें न पावला. त्यांचे पुत्र तुम्ही, त्यांजसारिखें कृतकर्मे आहां. तुम्हांव्यति-
रिक्त त्यांचा संकल्प आणखी कोण शेवटास नेतो ! राज्याभिवृद्वीचा उपाय
मायेच्या पेवकाविना दुसऱ्याचे मनांत कसा येईल ! तरी दुही निःशेष करन
स्वामीचें शासन चालविण्याचा संकल्प सफल करावा. प्रतिनिधि, दाभाडे व
मोरे यांस एकाग्रतेनें जवळ आणावयाचा विचार कल्पून, आपलें कर्तेपण प्रगट
केलें ही गोष्ट कांही साहजिक केली नाहीं. हे तुमची दीर्घदृष्टि व अगेजणी व
बुद्धीचें वैभव व शूरत्वाचा प्रसंग मनन करून पाहतां, दुसरी साम्यता आहे असें