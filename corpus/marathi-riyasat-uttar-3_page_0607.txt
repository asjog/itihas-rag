स्थितीवर आणून मराठमंडळाचीं दुखवलेलीं मर्ने तितक्या पुरतीं निर्धास्त केलीं. तद-
नंतरच्या दहा वर्षात मराठमंडळ आणखी खिळखिळें झाल्याचे दिसून येतांच मराठ्यांस
जिंकण्याचा पूर्वीचा अपुरा प्रयोग लॉर्ड हेस्टिंग्सनें सिद्धीस नेला. मिळून हैं तरी एक
इंग्रजांचें श्रेष्ठतर राजकारणच म्हणावे लागतें.

अगदीं ओंठाशीं आलेला पेला सांहून जावा, तशी गत मराठी राज्याची झाल्या-
मुळे राज्यनाशाचा हा प्रश्न महाराष्ट्रास अत्यंत जिव्हाळ्याचा वाटतो, आणि म्हणूनच
त्याची चर्चा आज पावेतों पुष्कळ झाली आहे व पुढेही होईल. शिवाय जो तो
आपापल्या भावनेनुसार त्याचें निदान ठरविणार, हेही योग्यच आहे. तसें निदान
ठरविण्यास लागणारे भरपूर तपशील या पुस्तकाचे द्वारें वाचकांस मिळण्याची सोय
मीं केली असून, त्यावरूनच माझे उद्योगाचें सार्थक झालें असें मला वाटेल.

७ मन्रोनें केलेली मीमांसा. - मराठ्यांचा पाडाव करून इंग्रजी राज्याची
घडी या देशांत आरंभीं यथायोग्य बसवून देणारे जे कित्येक उदार इंग्रज अधिकारी
हिंदुस्थानांत प्रसिद्धि पावले, त्यांत सर टॉमस मन्रो याचें नांव प्रमुख गणले जातें.
या गृहस्थाचा बहुतेक कारभार मद्रास इलाख्यांत झाला. एकदांच बाजीरावावर मोहीम
चालू असतां कृष्णेच्या दक्षिणेकडील प्रांतांत ठेवलेल्या इंग्रज फौजेचें पुठारपण मन्रोकडे
असल्यामुळे, धारवाड, सोडूर, सोलापुर, इत्यादि ठिकाणच्या संग्रामांत तो हजर
असून, स. १८१८ च्या मे महिन्यांत तो प्रतापसिंहाचे भेटीस साताऱ्यास आला
होता. मन्रोच्या हुशारीबद्दल एल्फिन्स्टन यास मोठा आदर वाटत असून अनेक
बिकट प्रसंगांत तो त्याचा सल्ला घेई. मन्रोचा जन्म ता. २७०५०१७६१ चा असून
ता. १५०१०१७८० रोजीं तो मद्रासच्या लष्करांत दाखल झाला. तेव्हां पासून
टिपूवरील मोहिमांत व इतरत्र त्यानें कामें केलीं. जिंकलेल्या प्रदेशाची व्यवस्था बांधून
देण्यांत त्याचें चातुर्य विशेष प्रकट झालें. अखेरीस त्यास मद्रासची गव्हर्नरी मिळाली
आणि त्या कामांतून निवृत्त होण्याचे बेतांत असतां तो ता. ६०७०१८२७ रोजीं
गुत्तीजवळ महामारीच्या उपद्रवानें मरण पावला. लेखनांतही तो विशेष कुशल असून
हिंदुस्थानांतील व इंग्लंडांतील अधिकाऱ्यांस, आप्तांस व स्नेह्यांस त्यानें लिहलेलीं
मुबलक पर्ने छापली आहेत त्यांवरून त्याचे स्वतःचे उदार धोरण, जिंकलेल्या
लोकांबद्दल सहानुभूति व तत्कालीन देशस्थिति यांचें उत्कृष्ट विवेचन उपलब्ध होतें.
वेल्स्ली, हेस्टिंग्स इत्यादिकांच्या जयिष्णु कारभाराचा त्यानें झणझणीत निषेध
