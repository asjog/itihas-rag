त्यानेंच त्यास स. १७८४ च्या आरंभीं दोन पायदळ पलटणी, दरएकींत साडे-
आठशें लोक असलेल्या तयार करण्याची कामगिरी सांगितली. गेल्या दोन तीन
वर्षाच्या युद्धांत महादजीला इंग्रजी कवाइती पलटणांची योग्यता चांगलीच
समजली असल्यामुळे, प्रथम आपली फौज सुधारण्याचा त्यानें निश्चय केला होता.
अशा वेळीं युरोपांत युद्धानुभव मिळविलेला डी बॉयन त्यास उपयोगी बाटून
त्यानें त्यास या कामीं नोकरीस ठेविलें. यासाठीं त्यास दरमहा एक हजार रुपये
पगार व प्रत्येक शिपायास आठ रुपये पगार याप्रमाणें रक्कम देण्याचे महादजानें
कबल केलें. डी बॉयननें या लष्करासाठी हिंदुस्थानांतील इंग्रजी पलटणीचीच
पद्धत स्वीकारिली आणि रात्रंदिवस खपून त्यानें दोन पलटणी इतक्या लवकर
तयार केल्या की, त्याच्या कर्तबगारीविषयीं महादजीच्या मनांत मोठा आदर
उत्पन्न झाला. डी बॉयननें आपल्या हाताखाली अनेक युरोपीय कामगार नेमिले;
आणि प्रथम त्यानें आपा खंडेरावाच्या दिमतीस राहून बुंदेलखंड व राजपुताना
वगैरे ठिकाणीं महादजीची छाप बसवून दिली. अशा रीतीनें चार पांच वर्षे काम
केल्यावर दोन पलटणींची संख्या वाढवून दहा हजारांचा एक मोठा कंपू (ब्रिगेड)
तयार करण्याची सूचना डी वायनने महादजीस केला. परंतु ती पसंत न आल्यानें
स. १७८९ न संतोषानें त्यानें महादजीची नोकरी सोडली, व तो लखनांस जाऊन
कांहीं दिवस तेथे कापडाचें व रंगांचें दुकान घालून राहिला. तो चंदा चांगला
चालू लागला, पण महादजीनें स. १७९० त फिरून त्यास आपल्याजवळ बोलावून
घेतलें. राजपूत व मुसलमान पुनरपि एक होण्याचा संभव दिसूं लागला, आणि
पुणें दरबाराचा महादजास असावा तसा पाठिंबा नव्हता. म्हणून एकंदर गोष्टींचा
विचार करून महादजीनें ठरविले की, आपले सैन्य वाढवून जय्यत तयारींत ठेवावे.
पंजाबपासून नर्मदेपर्यतच्या समस्त प्रदेशाची देखरेख त्याच्या एकट्याच्या शिरा-
वर होती. एवढी जबाबदारी पार पाडण्यास फौज सुद्धां तशीच पाहिजे. मराठे
शिलेदार हुकमत मानण्यास नेहमींच कुचराई करीत. उलट पक्षीं उत्तर हिंदकडचे
पठाण व पुरभय्ये गनिमी पद्धतीस नालायक होते. कवाइती सैन्याचा यंत्रामारखा
उपयोग कसा होतो हैं महादजीनें आतां पूर्णपणे ओळखले होतें. तेव्हां डी वॉयनला
ब्रोलावून आणून दहा कवाइती फलटणींचा एक कंपू, एक लहानसा
तोफखाना, व स्वारांचा लहान रिसाला, तयार करण्याची त्यानें आज्ञा केली;
आणि हा सर्व कारखाना त्यानें आग्र्यास ठेवण्याचे ठरविलें. ह्याच्या खर्चा-
