आख्यानें वेऊन, त्यांजवर लढाईचीं, राजनीतीचीं, थोर पुरुषांच्या परा-
क्रमाचीं वगैरे रसभरित कवनें करून, राष्ट्राभिमान जागृत ठेवणें हें काम
दुसऱ्या वर्गाचें; ह्याचा उपयोग राष्ट्रास नेहमीच आहे. पहिल्या वर्गाचा
राष्ट्राच्या प्रगतीस उपयोग मुळींच नाहीं असें म्हटलें तरी चालेल. रा. राज-
वाडे, पहिल्यास ‘ सहिष्णु ’ व दुसऱ्यास ‘ जयिष्णु ’ असें म्हणतात, तें
बरोबर आहे. ‘ दामाजीपंताच्या वेळचा स्तब्ध विठोबा ही सहिष्णुधर्माची
मूर्ति व रामदासाचा उड्डाण करणारा मारुती ही जयिष्णुधर्माची मूर्ति.’
राष्ट्राची भिस्त राष्ट्रीय ग्रंथांवर असते. रामायण, महाभारत, दासबोध ह्या
ग्रंथांची राष्ट्रशिक्षणाला अत्यंत जरूर आहे. सर्व काळीं व सर्व स्थितीत हे
ग्रंथ राष्ट्राला त्याचें कर्तव्य शिकवून जागृत ठेवितात; भाग्यकाळीं त्यास
उन्मत्त होऊं देत नाहींत, किंवा विपत्काळीं त्याचें धैर्य खचूं देत नाहींत.
अशा ग्रंथांचे अध्ययन राष्ट्राला नेहमीच सन्मार्गाला लावितें. सारांश,
महाभारत व रामायण ह्यांजवर किंवा त्यांतील विषयांवर ज्यांनीं आपलें
कवित्व खर्चिलें, त्यांच्या शिकवणीचा उपयोग राष्ट्रास झाला. युद्धाच्या
नुसत्या वर्णनानें सुद्धां राष्ट्रांतील वीर्यतेज थोडेंबहुत चमकत राहतें. मुक्ते-
श्वर वगैरेनीं अशा वर्णनांची कमाल केलेली असून, त्यांच्या कवनांत
हा उद्देश दिसतो. महाराष्ट्रांत जी राज्यस्थापना झाली, तिचें बीज
ह्या ऐतिहासिक कवींनीं पेरिलें असें म्हणण्यास चिंता नाहीं. असें कळतें
कीं, शिवाजीच्या प्रत्येक किल्यावर मुद्दल कवीचें रामायण असे. ह्या
कवीनें मुसलमान व मराठे यांचीं कित्येक चित्रें काढिलीं आहेत तींही
पाहण्यालायक आहेत. प्रत्येक किल्यावर रात्रीं भोजन झाल्यावर हें रामा-
यण वाचीत; तसेंच फौजेंतही तें मुद्दाम वाचवीत. रामदासानें रामायणा-
पैकीं फक्त युद्धकांडच लिहिलें; एकनाथानें फक्त रुक्मिणीस्वयंवर लिहिलें.
मुक्तेश्वर व चोंभा हे ह्या वर्गांतील होत. रामदासाच्या ग्रंथांत नेहमीं
‘धर्मराज्य’ हे शब्द येतात. राज्य कोणाचें, शिवाजीचें नव्हे तर धर्माचें;
अशी उच्च भावना कित्येक कवींची होती.

‘ संतांनीं राजकीय बाबतींत मुळींच लक्ष दिलें नाहीं व त्यांच्यामुळें
महाराष्ट्रांत राजकीय गुणांचें पुनरुज्जीवन झालें नाहीं. उत्तरहिंदुस्थानांत
संतही पुष्कळ झाले, आणि तिकडे धर्मसंबंधीं जुलूमही अतोनात झाला,
हें काशी, अयोध्या येथील मंदिरांच्या स्थितीवरून उघड होतें. असें असतां