लंबिली नाहीं. सर्व शत्रूस एकदम अंगावर आणून न घेतां, युक्तियुक्तीन
एकएकाचा निकाल लावण्याची शिवाजीची हातोटी संभाजीस साधली
नाहीं, ही त्याची मोठी चूक होय. शत्रु म्हटला कीं त्यास हार म्हणून
जावयाचें नाहीं; त्याजबरोबर लढतांना प्राण गेला तरी बेहत्तर, पण युद्धच
करावयाचें, हा संभाजीचा स्वभाव व बाणा. तो स्वभावाचा उतावळा
व साधाभोळा, जितका वीर्यशाली व शूर, तितकाच हट्टी व रागीट;
प्रत्यक्ष मृत्यूचा त्यानें स्वीकार केला, पण आपला मानी स्वभाव
सोडिला नाहीं. हग अशा स्वभावामुळे त्याचें नुकसान झालें खरें; पण
आपण सामान्यतः मानितों तसें निंद्य अगर तिरस्करणीय असें त्याच्यांत
कांहीं नव्हते. एकदां अशा स्वभावाच्या पुरुषास विश्वासघात व गुप्त कट
यांच्या भावनेनें पछाडलें, कां मा त्यास दुसरें कांहींच दिसत नाही.
त्याच्या अत्यंत फायद्याची एखादी गोष्ट त्यास सांगितली असतांही, ती त्यास
खरी वाटत नाही. तिचा फायदा त्याच्या मनावर ठसविण्यास जितके ज्यास्त
प्रयत्न करावे तितका त्यांचा उलट परिणाम होतो. अशा मनुष्यास सुख
व शांति ह्यांचा लवलेशही मिळत नाही. त्याच्या जिवाची तळमळ कधींही
कमी होत नाहीं. एक भरवसा नसल्यानें संभाजीची अशी अवस्था झाली.
औरंगजेबाच्चा स्वभाव अविश्वासाचे संबंधाने याच मासल्याचा होता; पण
घोटांतील भाव बाहेर न दाखवितां विपरीत भावाचे पांघरूण घेण्याची
कला त्यास उत्तम साधली असल्यानें, त्याचा नाश तितक्या लवकर झाला
नाहीं. परंतु अविचाराचा व असत्याचा परिणाम दोघांसही अंतीं सार-
खाच भावला.
परकीय इतिहासकार ऑर्मू यानें संभाजीच्या मोहिमांची सविस्तर, रसाळ
व मुद्देसूद अशी हकीकत दिली आहे, ती वाचली म्हणजे शौर्य, धाडस,
कंटकपणा इत्यादि संभाजीचे गुण पाहून मन अगदी थक्क होऊन
जातें, आणि अशा पुरुषास शेवटीं अपयश आलेले पाहून उद्वेग होतो.
इंग्रज, पोर्तुगीझ, सीदी व मोगल ह्या चार शत्रूबरोबर तो सतत
नऊ वर्षे झगडत होता. तितक्यांसही त्यानें दाद दिली नाहीं; तित-
क्यांचाही त्याने अनेक वेळां खरपूस समाचार घेतला. ऑर्मू व मनूची
यांच्या लेखावरून दिसतें कीं, संभाजीच्या तरवारीस एक दिवसाची
देखील विश्रांति मिळाली नाहीं. प्रत्यक्ष शिवाजीचे हातूनही असे श्रम