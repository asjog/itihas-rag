१५. यशवंतराव महादेव पोतनीस १ -हे महाडचे देशपांडे प्रभु से खोरेकर. या घराण्याचा मूळपुरुष मुरारबाजी शिवाजीच्या वेळेस पुरंदरावर डला. त्याचा भाऊ महादाजी बाजी यास शिवाजीनें योग्यतेस चढवून खास-निशीचा दरख दिला. महादाजीस मुलगे तीन, आनंदराव, बाजी व यशवंतराव. आनंदराव महादेव यास चंदावर मुक्कामी राजारामानं पोतांनशी व खासनिशी हे दरख करून दिले. शाहू दक्षिणेत आल्यावर आनंदराव महादेव ताराबाईस सोडून त्यास मिळाला, तेव्हां शाहूनेंही त्याचे पूर्वीचे दरख कायम केले. पुढें आनंदराव महादेवाकडून कांहीं आगळीक घडल्यावरून शाहू त्यास कांहीं शिक्षा करणार होता, असें कळल्यावरून तो आपला भाऊ बाजी महादेव यासह फिरंगणांत गोव्याकडे पळून गेला. पुढें त्याचा सापत्‍न बंधु यशवंतराव महादेव भोरप येथें होता, त्यास घेऊन त्याची मातुश्री शाहूस भेटली. तेव्हां तो आपल्या बंधूस सामील नाही अशी खात्री झाल्यावर त्यास शाहूनें प्रथम हलकें काम देऊन पुढें त्याची कर्तबगारी व निष्ठा दिसून आल्यावरून त्याजकडे पूर्वीचे दरख कायम करून दिले. स. १७२२ च्या एका कागदावर ( खं. २० ले. ४४ ) यशवंतराव महादेवाची खासनीस अशी सही आहे. उदाजी चव्हाणानें बंड केलें तें मोडण्यास शाहूनें यशवंतराव महादेवास पाठविलें. त्याचा मोड होऊन चव्हाणानें त्यास कैद केलें असतां शाहूनें दंड भरून त्यास सोडवून आणिलें. पुढें संभाजीचा तह घडवून आणण्यांत यशवंतराव महादेवाचा शाहूस चांगला उपयोग झाला. ती कर्तबगारी पाहून पुढें शाहूनें त्यास रायगडचा सुभा सांगून जंजिऱ्याच्या मोहिमेंत पाठविलें. त्यानें युक्तीनें रायगडचें राजकारण सिद्ध केलें त्यावरून तो किल्ला पुढें प्रतिनिधीनें काबीज केला. तेव्हांपासून त्याजवर शाहूची अत्यंत मेहेरबानी होती. कोल्हापुरच्या संभाजीचाही त्याजवर लोभ होता, ( खं. ८ ले. १५४ व १५५ ). शाहूच्या अंतकाळीं पुढील राज्यव्यवस्था ठरविण्यांत यशवंतराव प्रमुख होता. पुण्याचे सरदार पोतनीस हे याचे वंशज होत.