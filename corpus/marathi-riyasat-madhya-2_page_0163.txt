राम परदेशानें व बायकोनें आम्हांस नकळत साहेबींस पळवून घाटाखालीं
नेलें, तेथून कोन्यायर्घाचि फेरे फिरत फिरत्या घेत तुळबापुरास गेले. तेथें
थांग आम्हांस लागला. नारोजीबावा आराधी यांचा सहवास झाला.
तेथें राहणें जालें. भीतुकाबाईनें दया केली. ते समयीं साहेब पानगांवास
आले. बाईंचा सहवास जाला. मुलकांत पुकारा होऊन राजाशाहू पर्यंत
चहूकडे नांव गाजलें. यामुळे आम्ही बावडियाहून भिरांडरीचे यात्रेस
आलों. साहेबांकडे पत्र लिहून म तुःश्रींचे आज्ञेप्रमाणें भुजंग हुजरे व रा.
एस ठाकुर व बहिरजी पडवळ वस्त्रें देऊन पाठविले. मुंजलग्न मातुश्रीमुळे
साहेबांचें जालें. आईसाहेबांमुळें राज्यपदावरी स्थापना जाहली, ती एकी-
कडे राहून साहेब दुसऱ्याचे मायेस गुंतले. धनलोभास मोह पावले. मातुश्रीची
उपेक्षा केली, ही ईश्वरास न माने. येणेंकरून राज्यास अपाय आहे. साहे-
बांस राज्यपदावरी बसोन एक वर्ष जालें. मातुःश्री नळगेत ऐसा मोहो
घालून दुष्टांनीं कपटविद्या करून मातापुत्रांस अंतर पाडिलें. राज्य म्हणजे
बुद्धिबळाचा डाव आहे. बुद्धीकरून जिंकिला पाहिजे इ० [खं.८ले.१८४].
स. १७२६ च्या मार्च, एप्रिलांत बाप वारला, त्यापूर्वी थोडे दिवसां-
तळा राजारामाचा जन्म. त्याचीं पहिलीं दोन तीन वर्षे पन्हाळ्यावर
गेलीं. नंतर पंधरा सोळा वर्षे बावड्यास गेलीं. स. १७४५ च्या जाने-
वारी नंतर त्याची तुळजापुरावरून पानगांवास रवानगी झाली. म्हणजे
राज्यारोहण समयीं रामराजाचें वय तेवीस वर्षांचें असलें पाहिजे. जन्मा-
पासून सर्व कारभार गुप्तपणाचाच असल्यामुळे प्रत्येक प्रसंग केव्हां घडला,
हें सांगणें शक्य नाहीं; आणि याच कारणास्तव निरनिराळ्या लेखांत लेख-
काच्या माहितीप्रमाणें तपशिलाची थोडीबहुत तफावत आहे. रामराजाचें
अस्तित्व फारच थोड्यांस माहीत असल्यामुळें, राज्यारोहणाचे पूर्वी त्यास
स्वतःचे ताटांत भोजनास घेऊन प्रमुख मराठमंडळाची खात्री ताराबाईस
पटवावी लागली. ताराबाई मोठी कारस्थानी बायको, वाटेल तें उकट सुकट
करण्यांत मागें पुढें पाहणारी नव्हे, अशी त्या वेळीं गुह्मा घातली व मराठ-