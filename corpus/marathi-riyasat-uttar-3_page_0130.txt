अशाच संबंधांत वसईचा मामलेदार आनंदराव भिकाजी फडके लिहितो. 'वसई
प्रांताची घालमेल स्वामी करणार म्हणून ऐकतों. ऐशास सेवकाचा हेत स्वामीस विदित
आहेच. मी समक्ष विनंति करावी तर संकोच वाटतो. (स. १७८३ त) प्रांत
सरकारांत आल्यावर धणी मजकडेच काम सांगतील ही सर्वास आशा. म्हणोन
मुंबईकर रयत व सावकारांस भेट्टन कौल घेतले कीं आम्ही उठोन वसईस येतों. नंतर
मजकडून काम दूर झालें, तेव्हां तो विचार राहिला. हालीं सेवकाकडे गुजरात प्रांतांतील
महाल आहे. तेथील आबादी धन्याचे पुण्यें कशी आहे, नवी रयत येऊन आबाद
झाली न झाली हें सर्व विदित असेलच. वसई प्रांताची देशमुखी सेवकाकडे आहे,
कालानुरूप बंदोबस्त होईल तितका करितों. मी प्रतिवर्षी पुण्यास येतों ते समयीं
मनांतील विचार करितों की धन्याशीं भांडावें. परंतु भेट झाल्यावर संकोच बहुत
पडतो. स्वामींचे ध्यानांतच असेल. मजसारखे सेवक स्वामींचे पदरीं बहुतच आहेत.
हेत हाच की स्वामींजवळ सेवा आयुर्दाय आहे तोपर्यंत एकनिष्ठपणेंच करावी.
पतिव्रताधर्म तर जन्म अन्य गृहीं होतो, परंतु कुलीन जी असते, ती भ्रताराबरोबरच
गत घेते, तसें स्वामीविना दैवत मला दुसरें नाहीं. आपण बाहे धरिली आहे तों सर्व
यथास्थित आहे. या समयीं अमर्यादा करून विनंति लिहिली की स्वामींनीं रोषयुक्त
व्हावें आणि सेवकाचें शासन करावें. मी शासनायोग्यच आहें. विस्तारें काय लिहूं.
विनंतीचें अवलोकन यथास्थित होऊन स्वामीचे हातचें पत्र सेवकास येईल तेव्हां सेत्रकाचे
चित्ताची स्थिरता पडेल. हेत हाच कीं स्वामींनीं कामकाज सांगावें आणि मजपासून
एकनिष्टपणें घडावें. हा हेत पूर्ण करणार स्वामी समर्थ आहेत. '
दुसरा एक निराळा मासला पहा. 'वरातेची मुदत होऊन सहा दिवस अधिक
झाले, त्यास ऐवज पावला पाहिजे. मी गरीब, धनी शब्द लावतील यास्तव विनंति.
गांवची लावणी होत नाहीं. दासाचें संरक्षण आजर्पत धन्यांनी केलें. पुढेही तारक
धन्याचे पाय आहेत. '
दक्षिणेतील होळकरांचें मुख्य ठाणें वाफगांव. श्रावण मासांत पुण्याप्रमाणेंच निर-
निराळ्या सरदारांच्या राजधानींत ब्राह्मण जमतः आणि त्यांस दानधर्म करण्याचा
रिवाज होता. तुकोजी होळकराचा मुक्काम स. १७७९ च्या पावसाळ्यांत वाफगांवास
असतां ब्राह्मणांच्या दानधर्मासंबंधानें खालील हकीकत आनंदराव गंगाधर चंद्रचूड
यानें नानास कळविली. 'आवंदां श्रावण मासाकरितां येथें ब्राह्मण पंधराशें जमा
झाले. अनुष्ठानास लावावयाविशीं एकदोघांनीं सुभेदारांस विनंति केली कीं, ब्राह्मणांस

