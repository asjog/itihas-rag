रताजीरावाची फार तारीफ करून, त्यास अनेक किताबकती व इनामें देविली होती. त्याच्या प्रमाणेंच त्याचा चिरंजीव नागोजीराव हाही शूर निघाला. बाप जिवंत असतांच त्यास सरदारी मिळाली. पुढें रताजीराव मेल्यानंतर विजापुर दरबारामध्ये नागोजीरावाचा बेबनाव झाला. तेव्हां त्याने विजापुरकरांची नौकरी सोडून औरंगजेबाची सरदारी पत्करिली. औरंगजेब ह्या वेळीं दक्षिणेत येऊन चोहोंकडे आपली ठाणर्णी बसविण्याचा प्रयत्न करीत होता. त्यास नागोजीरावाचे चांगले साहाय्य झालें. त्यामुळे त्याच्यावर बादशहाची मेहेरबानी होऊन त्यानें त्यास विशेष योग्यतेस चढविलें. अशा प्रकारें मोगलांच्या सेवेंत गौरव होत गेल्यामुळे, स्वदेशाभिमानाची ओळख बुजली, राजाराम चंदीस गेल्यानंतर मोगलांनी जो वेढा घातला व जीं युद्धे केलीं, त्यांत मराठ्यांच्या विरुद्ध बाजूस हेच सरदार प्रमुखत्वेंकरून लढत होते. राजारामास व त्याच्या मित्रमंडळास ही स्थिति पाहून वाईट वाटले, आपले देशबंधु स्वदेशकार्यास विघातक झाले आहेत, ह्याकरितां त्यांना ताळ्यावर आणण्याचा प्रयत्न करणें अवश्य आहे, असे समजून, त्यांनी त्याच्या अंतःकरणांत स्वधर्माभिमानाचा प्रकाश पाहिला. नागोजी राजे याजकडे संधान केले जे, 'मराठी धर्म राखल्यास नीट; नाहीं तर आज बुडतो. तुम्ही मराठी धर्माचे अगत्यवादी, त्यापक्षीं तुम्हीं त्यांतून फुटून आम्हांकडे यावें. तुम्ही आम्ही एक झाल्यास, ही फौज मोडून हिंदुधर्म जतन करूं ! यांच्याही मनांत धर्म राखावा, बुडूं नये; म्हणोन त्यांजकडे येतों म्हणोन वचन दिले. नागोजी राजे यांजकडील मोर्चा शहरालगत दरवाज्यापाशीं होता, तोच मोर्चा उठवून रात्रौ निघून शहरांत पांच हजार फौजेनिशीं गेले. राजे यांची भेट घेतली......राजे माने यांनी सांगितलें कीं, दोन चार रोजी त्यांजकडील तोफखाना येणार; नंतर तुमचा आमचा उपाय चालणार नाहीं. तोफखाना आला नाहीं तो शहराबाहेर फौज घालून लढाई करावी. ती मसलत राजे भोसले यांस मानली; आणि रात्रौ विचार करून फौजेची तयारी करून दुसरे रोजी निघाले. एकच गर्दी केली; इखलासखान वगैरे सरदार ठार मारिले; त्यांजकडे फौजेची तयारी नव्हती; एकाएकींच छापा घातला.... फौज ताणाताण होऊन पळून गेली; वेढा उठविला.' चंदीच्या वेढ्याची ही हकीकत वाचली म्हणजे झुल्फिकारखानाच्या कपटाने राजाराम सुटून
