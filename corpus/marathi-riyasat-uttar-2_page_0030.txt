कोणाची माझ्या पाहण्यांत नाहीं. लहान असो कीं मोठा असो, कोणाचेंही काम
करून देतों असें नानांनीं मुखावाटे म्हणणें हेंच दुरापास्त; आणि एकवार अभय
दिलें म्हणजे कसेही विक्षेप मध्ये आले तरीं ते त्यांस न जुमानतां त्याचें कार्य
करून द्यावें, असा खंबीर नानाचा बळकट आहे. असें असतां आमच्याशीं विरोध
करून तुकोजीबाबांस तिकडे बोलावतील असें मनांत सुद्धां येत नाहीं. ते काय
घरचे कज्जे सांभाळतील कीं शत्रूचा पराभव करतील. त्यांजपाशीं आहे नाहीं,
सर्व विदितच आहे. दोघे सरदार तेहि बेदील झाल्यास पुढें कार्में घडून येणें
दुरापास्त. यास्तव शिंदे-होळकर या उभयतांची फूट कदापि करूं नये. पहिले धनी
होते त्यांनींच हा सांधा सांधून दिला आहे. प्रस्तुत श्रीमंतांचे दौलतींत कस
राहिला नाहीं. कोठवर ठिगळें देतील, महासंकट आहे. भोसले राज्याचा दावा
सांगतील. गायकवाड गुजरात सांभाळून राहतील. शिंदे-होळकर मात्र दौलतीचें
बरेंच इच्छितील. हे जितके अर्थप्राण वेंचतील, तितकें अन्यत्रांच्याने होणार नाहीं.
सरकारपर्यंत बोभाटा आमचे नांवचा कीं, मामलतीचा पैका बाई खर्च करितात.
पाटीलबावांसहि तुकोजीनीं हेंच गाऱ्हाणें सांगितलें, म्हणून ते आम्हांविशीं श्रमी.
श्रीमंतांवर गाढ मसलत पडली आहे, या समयास उभयतांनीं चाकरीस जावें, तें
एकीकडेंच राहून घरचींच हंडीभांडीं पाहतात. आपले कज्जे लोकांचे येथें गेले,
मग महत्त्व काय राहिलें ? उभयतांच्याही चित्तांत देशीं जावेंसें नाहीं. ’

शेवटीं महादजीसच बाईनें महेश्वरीं बोलावून भेट घेतली. स. १७८०
ता. २८ डिसेंबर पासून २ जानेवारीपर्यंत त्याचा मुक्काम महेश्वरास होता. राणे-
खान बरोबर होता. ‘ पन्नास लोकांनीशीं पाटीलबावा वाड्यांत आले. बाई व
मावशी हरकूबाई उभयतां बसल्या होत्या. बावांनीं बाईंच्या पायांवर डोई
ठेविली. घटकाभर बसून क्षेमसमाचार पुसून निरोप दिला. पाकनिष्पत्ति वाड्यां-
तच केली होती. संध्याकाळीं चारपांचशें लोकांनीशीं भोजनास आले. सहा घटका
रात्रीपर्यंत भोजनें झालीं. बाई जवळच बसली होती. दुसरे दिवशीं दीड प्रहर
दिवसा भोजनें उरकून वाड्यांत आले. एक घटका बाईजवळ पुराणांत बसले.
पुढें ‘बंगल्यांत बसा, भोजन झाल्यावर बोलावीन,’ असें सांगितल्यावर पाटील-
बावा निजले. तों घटका दिवस उरला. मग भोजनाची तयारी झाली. शुक्रवारची
रात्र. सबब न बोलतां विडे देऊन निरोप दिला. तिसरे दिवशीं दोन प्रहरांनंतर
वाड्यांत आले. बाईचा जप आटोपल्यावर त्रिवर्गांचें खलबत झालें. रात्री मेज-