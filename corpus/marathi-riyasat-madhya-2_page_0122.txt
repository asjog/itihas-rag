विचार काय ! हिंदुस्थान प्रांतीं वगैरे हे बातमी गेली व जाईल. चहूकडे
सरदार यांचे विद्यमानें आहेत, त्यांत बखेडे होतील, यास्तव याजवर कृपा
करणे, किंवा दुसऱ्यास पद सांगून आधीं बंदोबस्त व्हावा. ' इकडे नाना-
साहेबानें चिटणीस व मंत्री यांजपासोन विनंति करविली कीं, आम्ही एका
राहुटीनें बाहेर राहिलों, चरणापाशीं येण्याची आज्ञा व्हावी, किंवा दुसरी सेवा
कांहीं सांगावी. ' तेव्हां उत्तर आलें, कीं ' नजर काय देतां बोलावें. ' यावर
सांगून पाठविलें जे, आह्मी एकटे येथे आहों, सलतनत सरकारची सरकारांस
आली. घर व सर्व जे आहे तें सरकारांत नजर आहे, आणावें. ' याजवर
' प्रधानपद दुसरीकडे सांगावयाचें, ' इतकेंच उत्तर केलें. नंतर एके
दिवशीं अकस्मात् हुजरे बोलावणें पाठविले. बाळाजीपंत एकच खिजमत-
गारांनिशीं येऊन मुजरे करून उभे राहिले; बोलले जे, ' पायां पाशीं
कोणती सेवा सांगणें ती आज्ञा होऊन पायांच्या वियोग मात्र न व्हावा. '
यावरून, हे एकनिष्ठ सेवक खरे, यांजपासोन कदापि अंतर पडावयाचें
नाहीं. ह्मणून सर्व प्रकारचे बहुमान आणवून प्रधानपद पुनः दिलें. यांनीं
पायांवर मस्तक ठेविलें. बाजीरावाचे पुत्र, बाळाजी विश्वनाथाचे नातू
खरे, तुमची सेवा व निष्ठा पाहून बहुत संतोषित झालों, असें बोलिले;
आणि पोषाख जवाहीर वगैरे आणखी दिलें ( शा. म. च. ८७-८८ ).

ही हकीगत केवळ आख्यायिका नसून ती खरी असल्याबद्दल पुरावा
आहे. नानासाहेबासंबंधानें विरुद्ध पक्षानें शाहूचें मन अति कलूषित केलें
होते. विरुद्ध पक्षाची ही भीति अगदींच निराधार नव्हती. नानासाहेब
पेशवाई पदावर राहील तर, शाहूचे पश्चात्, दुसरा कोणीही राजा गादीवर
आला, किंवा कोणतीही व्यवस्था झाली, तरी पेशव्याचे हातांत सर्व सत्ता
जाणार ही गोष्ट उघड उघड दिसत होती. अशा प्रसंगी सामान्य जन-
समूहाचे मनावर विचारा पेक्षां विकाराचाच आसर ज्यास्त होत असतो.
हा प्रश्न हुशारीचा किंवा कर्तबगारीचा नव्हता. सर्व सरदार व प्रधान
मंडळी शाहूच्या आज्ञेंत वागण्यास तत्पर होती, परंतु ती आज्ञाधारकवा