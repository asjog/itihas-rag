निजाम-मराठ्यांमधील हा लढा म्हणजे केवळ दोघां कारभाऱ्यांचाच
मुख्यतः बेबनाव होता. यासंबंधानें इंग्रजी कागदांत भरपूर खुलासा आहे.
जून स. १७९४ च्या अखेरीस कॅप्टिन कर्कपॅट्रिकनें शोअरकडे हकीकत लिहून पाठ-
विली, त्यांत खालील मजकूर आहे. 'नानाफडणिसाचा विचार अमीरुलउमरा यास
दिवाणगिरीवरून काढण्याचा आहे,पण हा दिवाण कारभारावरून निघण्यांत आमचा
कांहीं एक फायदा नाहीं. या दिवाणाचे अंगीं अनेक दोष आहेत हें मीही जाणतों;
पण त्याच्यापेक्षां जास्त चांगला गृहस्थ या जागेसाठीं येथें कोणी दिसत नाहीं;
आणि तसा कोणी सांपडला तरी निजामास आपला दिवाण काढून टाकण्यास
पुणेकर भाग पाडूं लागले, तर मग या राज्याची सत्ता ती काय राहिली ! आणि
इतक्या उपर नवीन इसम कोणी नेमला म्हणून तो तरी हल्लींहून जास्त तें काय
करणार ! पूर्वीचा क्रम त्यासही सोडतां येणार नाहीं; आणि तो जर नानाचेच
तंत्रानें वागं लागला, तर मग दक्षिणच्या राजकारणाचा प्रस्तुतचा समतोलपणा
संपून हैदराबादचें राज्य लयास गेलें असेंच समजावें लागेल. निजाम सुद्धां असा
प्रसंग खात्रीनें येऊं देणार नाहीं. खरें म्हटलें तर हल्लींचा उभयतां मधला वाद
तडजोडीनें मिटण्यास कांहीं हरकत नाहीं. पण अडचण आहे ती वेगळीच. ती
ही की, अजीमुल्उमरा यास दिवाणगिरीवरून काढण्याचाच नानाचा संकल्प
झालेला दिसतो. हल्लीं पेशव्यास बादशहाकडून जो नवीन अधिकार मिळाला
आहे, त्याचाही उपयोग या बाबतींत करण्यास नाना मागें पुढें पाहणार नाहीं;
आणि मराठ्यांच्या सर्व फौजा एकत्र झाल्यास ते तसाच कांहीं तरी प्रळय
उडविल्याशिवाय स्वस्थ बसणार थोडेच. ’

निजाम-मराठ्यांचें वितुष्ट वाढत जाण्यास प्रस्तुत प्रसंगीं टिपूही थोडासा कारण
होता. टिपूच्या विरुद्ध इंग्रजांस आपण सामील झालों हें गैर झालें, असें महादजी
पुण्यास आल्यावर नानाच्या प्रत्ययास हळू हळू येऊं लागलें; आणि उत्तरोत्तर टिपूकडे
पुणे दरबाराचा ओढा वृद्धिंगत होऊं लागला. निजामाचा तर टिपूला भारी त्वेष
उत्पन्न झाला. निजामानें इंग्रजांस सामील होऊं नये, ते तर सर्वांचेच सारखे शत्रु,
अशी टिपूची भावना होती. निजामाची वर्तणूक टिपूच्या मनांत सारखी डांचत
असल्यामुळें स. १७९४ च्या उन्हाळ्यांत निजामानें आपल्या मुलाचें लग्न दिवा-
णाच्या नातीशीं केलें, त्या प्रसंगाचें आमंत्रण त्यानें मद्रासच्या गव्हर्नरामार्फत टिपूस
पाठविलें. या आमंत्रणाचा स्वीकार टिपूनें बिलकुल केला नाहीं. उलट टिपूच्या