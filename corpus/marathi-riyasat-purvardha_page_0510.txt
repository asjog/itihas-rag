शिवाजीनें आपली मुलगी सखुवाई महादाजी निंबाळकरास दिली,
तेव्हां त्यानें मौजे वाल्हे, ता. पुरंदर, प्रां. पुर्णे, ह्या गांवची पाटिलकी
जांवयास इनाम करून दिली, त्या वेळचे शिवाजीचे ताकीदपत्र उपलब्ध
आहे तें येणेप्रमाणेंः -
ठाणेदार हजरतखान यांस रा. शिवाजी राजेसाहेब यांची ताकीद,
सुमासमान-खमसैन-आलफ (म्ह. अरबी सन १०५८ इ. स. १६५७)
ची हानापैलत हुताषकजमा व बलुते, मौजे वाल्हे, प्रांत पुणें, बेदानत के
(= कळावे की): मौजे मजकूरची मोकदमी वाल्हेकर करीत असतां,
बाळजोशी कुळकर्णी मौजे मजकूर यास बरवोजी पाटलानें कैनी (१) जिवे
मारिल; हा समाचार मशारनिल्हे त्रिंबकराव हवालदार, प्रगणे शिरवळ
यास कळल्यावरून, त्रिंबकराव धावणी करून बरवोजी पाटील यास
धरून नेलें. यात नागवण त्याचा खंड (दंड) होन बारार्थे केले.
या पैक्याचे उगवणीबद्दल म्हाकुजी भापकर मोकदम, मौजे लोणी हा प्रांत,
यास जमान दिले. या उपरी बरवोजी पाटील मौजे मजकूर याच्यानें
पैक्याचा वसूल न होय, म्हणून म्हाकुजी भापकरास पाटिलकी बरवोजीनें
मौजे वाल्ह्याची दिली. म्हाकुजी पाटिलकी करीत होता, तो मयत झाला.
त्याचा लेक खंडूजी भापकर पाटिलकी करीत (असतां), बरबोजीनें कांहीं
कसूर केला, म्हणून हरदूजपणें हुजूर बोलावून अवघी हकीकत मनास
आणून, हरदूजणांचे समाधान करून, पाटिलकीची किंमत होन १२००,
पैकीं हुजुराने हरदूजणांशीं वांटून दिले. होन १२०० (चा) बितपशील:-
९०० खंडुजी बिन म्हाकुजी भापकर होन.
३०० बरवोजी वाल्हेकर घोडा १ एकूण होन.
येणेप्रमाणे पैकीं (वांटणीनें) देऊन, पाटिलकी विकत घेऊन, राजश्री
महादाजी निंबाळकर, आमचे जांवाई, यांस मौजे मजकूरची पाटिलकी
करतील. तुम्ही त्यास राजी होऊन असणें. तालीक (नक्कल) लेहून
घेऊन, अस्सल नाईक मशारनिल्हे यांस फिरून देणें. शके १५७९ हेमलंबी
नाम संवत्सरे, कार्तिक शु॥ १, मोर्तबसूद.
ह्या प्रकारासंबंधाचे आणखी अनेक उल्लेख निंबाळकरांचे दप्तरांत
आहेत. वरील पत्र सन १६५७ तील आहे. त्यावरून शिवाजीची सत्ता
त्या वेळीं किती होती याचा थोडासा अंदाज करितां येतो.

