होतें ह्यांत संशय नाहीं. साधु पुरुष तपःसामर्थ्यानें अघटित कृत्यें करूं शकतात
आणि त्यांच्या आशीर्वादाशिवाय आपलें चालावयाचें नाहीं, अशी भावना
त्या वेळीं बहुतेक लहान थोर पुरुषांची होती. विशेषतः सर्व व्यक्तींना
कोणी तरी गुरु हा असेच; आणि त्याच्या आज्ञेनें ते वर्तत. अशा
सामान्य साधूंपैकींच ब्रह्मेंद्रस्वामी होता. त्यास राष्ट्राची किंवा राज-
कारणाची जाणीव नव्हती. पण अशी जाणीव इतर व्यक्तींना सुद्धां
फारच थोड्यांस असते. आपल्या शिष्यांचें कल्याण चिंतून त्यांजकडून
महत्कृत्यें करवावीं, आणि त्यांत आपलाही ऐहिक मनोरथ साधून घ्यावा, अशी
ह्या साधूंची प्रवृत्ति असे. हा ऐहिक मनोरथ सर्वस्वीं आपलपोटेपणाचा होता असें
नाहीं. मंदिरें बांधणें, विहिरी, तलाव, घाट, धर्मशाळा इत्यादि लोकोपयोगी
कामें करणें, देवतांचे उत्सव करून अन्नदान करणें, ह्या गोष्टी पुण्यप्रद व
लोकोपयोगी आहेत, असा समज त्या वेळीं होता व अद्यापिही आहे. हा कामें
करण्यास पैसा पाहिजे आणि तो पैसा वशिल्यानें, धाकदपटशानें, व्यापारधंद्यानें,
जसा मिळेल तसा मिळवावा, मात्र तो वरच्यासारखा सत्कृत्यांत खर्चिला ह्मणजे
झालें, तेणेंकरून पुण्य लागतें, आणि हें पुण्य परमेश्वराजवळ रुजू असतें, अशी
यांची भावना असे. अशानें पुण्य लागतें कीं नाहीं हा प्रश्न वेगळा, पण यांची
भावना मात्र खरी होती. अशा समजुतीनें पाहतां ब्रह्मेंद्रानें जगद्वृत्ततिरिक्त कांहीं
अनुचित कर्म केल असें नाहीं, किंवा असे अनुचित कर्म आपण करितों असें त्यास
वाटत नव्हतें. सारांश, रामदासाची तुलना प्रथम मनांत आणून मागाहून ब्रह्मेंद्र
रामदासाइतका थोर नसल्याबद्दल त्यास दोष देणें वाजवी नाहीं. आपणांस
लोकांनीं भजावें, • मोठमोठे लोक आपल्या शिष्यगणांत असावे, त्यांजकडून
लोकांचीं व आपलीं अनेक कार्ये साधून घ्यावी. अशी व्यावहारिक महत्त्वाकांक्षा
ब्रह्मेंद्राची होती. अर्थात् त्याचें तेज व प्रभाव तितक्या मानानें कमीच होता;
परंतु रामदासानें कोणत्याही प्रत्यक्ष व्यवहाराशीं किंवा व्यक्तीशीं आपला संबंध
ठेविला नाहीं. तत्कालीन परिस्थिति ब्रह्मेंद्रास चांगली अवगत होती. त्यानें प्रवास
केलेला होता. शिवाजीच्या वेळेपासून मराठीराज्याचा वर्तनक्रम त्यानें पाहि-
लेला होता. त्यावरून शिवाजीचे हेतु सिद्धीस नेण्यास ‘पुढें काय केलें पाहिजे,
याची त्यास समज पडली पाहिजे होती. परंतु एकाद्या व्यक्तीच्या उत्कर्षापलीकडे