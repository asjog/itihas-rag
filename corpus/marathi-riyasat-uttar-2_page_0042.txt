सुचेल तें करीन. अशीं उत्तरें मल्हाररावानें केली. तेव्हां बाईनीं तुकोजीबावांस
सांगितलें कीं, 'उभयतां चिरंजीवांची ही दशा ! पुढें काय करितां ?' तेव्हां
तुकोजीबावांनीं उत्तर केलें कीं, वांटणी करून उभयतां समजावून करणें तें करावें.
तेव्हां बाईनीं सांगितलें कीं, 'तुम्हांस पुत्रमोह सुटत नाहीं व आपला गुणदोष
ध्यानास येत नाहीं. पुत्रांसी बेमुर्वत होऊन दौलत राखण्याच्या गोष्टी करवत
नाहींत. तेव्हां घरीं दारी सरकारांत, कारभारीयां सुद्धां बदनाम करावें व आपण
क्रिया सोडून पुत्रासहित पापाची विशेषता करितां, आपलें हितअहित पाहून
करीत नाहीं. मागें जालें तें जालें. पुढे इतका नाश होऊन समेट नाहीं. असो.
तुम्ही धन्यापाशीं जाऊन तुम्हीं व तुमचे कारभारी करणें तें करा. उपरांत तेथाल
अन्वयें मी वस्त्रे देईन.' कनिष्ठ चिरंजीवांविषयीं येथील मुत्सद्दी यांची अनुकुलता
नाहीं. कनिष्ठास अरगळेत ठेवून काशीरायाशीं वस्त्र द्यावीं तर सर्वोस खातरजमा.
ता. १-१२-१७९३चें पत्र. 'महेश्वरी अहल्याबाईची भेट घेऊन नंतर
तुकोजीबावांचे भाव ध्यानास आणितां, बोलणें करणें, पक्व विचार, शाश्वतबुद्धि
व दुरंदेशी बाईपाशींच. बावापाशीं शेरपीठापासून महेश्वरीहून जाईल तों कालक्षेप.
कायम मिजाज किंवा मसलतीस पक्वता यांस ठिकाण नाहीं. बाईखेरीज कांहीं
एक सिद्धीस जाणें नाहीं. होळकरांचे दरबारी वाद पडलेला, शिंदे-होळकरांचीं
एकमेकांस परस्परें पत्रे जाणें सुद्धां बंद. अशा स्थितीत महेश्वरी सर्व समजावीस
करून बहुत ममतेनें खातरजमा करून मग इंदुरास तुकोजीबावांकडे आलों. त्यांची
भेट जाहली. त्यांनीं उत्तर केलें, 'मजला देशीं मसलतीस ठेवून कारभारी यांणीं
खराब केलें. शिंद्याशीं झुंजूं नका ऐशी थांबाथांब केली.' अशीं भाषणें बहुतच
श्रमयुक्त जालीं. ते दिवशीं सांत्वन करून विशेष न लांबवितां घरास आलों. दुसरे
दिवशीं बोलायचे होतें तितकें बोललों. तथापि तुकोजीबावांची बहुवशता फार,
आणि करण्याचा प्रकार एकसुद्धां नाहीं. के. मल्हारजी सुभेदारांची बोलण्याची
तऱ्हा आणून बोलू लागले. मी स्पष्ट सांगितलें, 'अगोदर बाईचें संमत उघडेपणें
माझे प्रत्ययास आल्यावर, उपरांत धन्यास लिहीन.' तेव्हां फजीत जाहले.
बाईशीं बोलण्यास ठिकाण नाहीं. बाईनीं पूर्वी भविष्य केलेंच होतें व वाईचा
निश्चयच की, जें करणें तें सरकारांत दाखला देऊन तेथील विचारें करणें. पाटिल-
बावांकडे शब्द आणावयाचा मजकूर थोडाथोडा बोलिले. मुख्यत्वें बाईस अभि-
मान पूर्ण पडला आहे कीं, मल्हारराव होळकराचे निशाणाचा आब लाखेरीचे

