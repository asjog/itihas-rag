निंबाळकर व त्याची बायको सखूबाई यांस बादशहानें पकडून ग्वाल्हेरच्या
किल्ल्यांत अटकेत ठेविलें. तेथून त्यांची सुटका झाली नाहीं. संभार्जाचा
दुसरा मेहुणा हरजीराजे महाडिक जिंजीच्या वेढ्यांत मरण पावला,
(स. १६९४), ही गोष्ट पुढे येईल.
रायगडावर संभाजीचे आप्त सोयरे वगैरे पुष्कळ मंडळी होती, ती सर्व
पकडली गेली. तीत प्रतापराव गुजराचा मुलगा खंडोजी गुजर व मुले माणसे
होती. कांहीं दिवसांनी शाहू वगैरे सर्वोस मुसलमान करण्याचा बादशहाचा
विचार होता, तो मुलीच्या आग्रहावरून त्यानें रहित केला, पण कोणा तरी
एकास मुसलमान केल्याशिवाय राहणार नाही, असा बादशहाचा निग्रह
पाहून, खंडोजीनें शाहच्या बचावासाठीं मुसलमानी दीक्षा घेतली. पुढें
शाहू राज्यावर आल्यावर, त्यानें परळी नजीक साठ गांवच्या देशमुखीचे
वतन खंडोजीच्या वंशास करून दिलले त्यांजकडे अद्यापि चालत आहे.
हे घराणें मुसलमान असूनही ते हिंदूंचेच रीतरिवाज व सण उत्सव पाळितात, (इ. सं.) वाई प्रांताचा देशमुख सूर्याजी फिरंगोजी नाईक
पिसाळ व दत्ताजी केशवजी नाईक पिसाळ यांचा वतनासंबंधानें तंटा
लागून अखेर वतन दोघांनीं निमेनिम वांटून घेतले. या संबंधाचे कागद
खंड ३ ले. ५६- ६४ चे प्रसिद्ध आहेत. त्यांवरून त्या धामधुमीच्या
काळांत वतनदारांची तारांबळ कशी उडे हे कळून येतें. सूर्याजीने कपट
करून रायगड किल्ला मोगलांस मिळवून दिला, आणि मुसलमानी धर्म
स्वीकारून जातिभ्रश करून घेतला. परंतु पुढें लवकरच तो व त्याचा
मुलगा पदमसिंग यांनी राजारामास चांगली मदत केली; त्याबद्दल राजा-
रामानें त्यास वाईची सबंध देशमुखी बहाल केली. ताराबाईनेंही आपल्या
अंमदानींत पिसाळाच्या कामगिरीची स्तुति केली आहे. हे पिसाळ व दुसरे
कित्येक लोक त्या वेळीं वेळ पडेल तसे वागून स्वार्थ साधीत होते. पूर्वी ते
मुसलमानांकडे होते, पुढें शिवाजीस मिळाले. संभाजीच्या वधानंतर ते
मोगलांकडे गेले. नंतर राजारामाचा अंमल झाल्यावर ते त्याजकडे आले.
राजाराम वारल्यावर ते फिरुन मोगलांकडे गेले आणि शाहू राज्यावर
आल्यावर ते त्यास सामील झाले. रायगडावरील फितुरीमुळे मराठमंडळांत
पिसाळांस मान नव्हता. पण अशी स्थिति पुष्कळांची होती. जो कोणी
