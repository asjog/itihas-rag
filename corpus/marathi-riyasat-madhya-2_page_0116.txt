यास त्याचा मुतालिक नेमिलें. या यमाजी शिवदेवानें पुढें पेशव्यांशीं
मोठा विरोध केला.
   गंगाधर स्वामी चाफळकर सने १७३४ ता. २६ नोव्हेंबर रोजीं
सातारा मुकामीं समाप्त झाले, त्यांस पुत्र लक्ष्मणबाबा ते मठाधिपति
झाले, त्यासमयीं तंटे झाले ते मिटविण्यासाठीं स्वतः महाराज रामनवमीचे
उत्सवास चाफळास गेले; तेथील बखेडा मोडून एक मुक्काम करून,
कविताचा प्रसाद घेऊन स्वारी परत आली. नारो राममंत्रीही स.
१७४६ च्याच सुमारें वारले. जिवाजी खंडेराव चिटणीस ता. ६ जानेवारी
स. १७४१ त वारला ( शा. म. ब. पृ. ८३, व पुरंदरे रो. खं. ६, पौष
वा ७ ). अशा रीतीनें संबंध जुनी पिढी हळूहळू नाहींशी होऊन शाहूस
मोठी उदासीनता प्राप्त झाली. दोघां बायकांचे भांडणाचा विकोप कळ-
सास पोंचला.
   मदारी म्हणून महाराजांचा एक आवडता हत्ती होता. सर्वकाळ मस्तींत
असूनही कोणास इजा करीत नसे. ऐसें दौलतींत केवळ रत्नच होतें. तो
रात्रीस सुटून बाहेर जाऊन शनवारांत विहीर होती, तींत पडून मेला.
यामुळे बहुत खिन्न झाले. या उपरी आमचा पुढें काळ विपर्यास येईल.
वार्धक्य आलें, संतान नाहीं, संभाजीराजे आहेत तेही वृद्ध झाले त्यांसही
संतान नाहीं, म्हणून बहुत त्यागी झाले. विरूबाईस शरीरीं पीडा झाली.
ती वारली ( शके १६६१ स. १७३९. विरूबाईच्या मृत्यूचा निश्चित
काळ मिळत नाहीं. ) उभयतां राण्या त्यांचे आज्ञेत चालाव्या असें होतें.
विरुबाई वारल्यावर थोरली धनीण सकवारबाई उग्र प्रकृतीची होती, ती
महाराजांपासून सरंजाम व नेमणूक करून घेऊन वागूं लागली. धाकटी
धनीण सगुणाबाई यांजकडेही सरंजाम नेमणूक केली ती महाराजांचे
आज्ञेंत व मर्जीनें वागूं लागली. परंतु थोरली धनीण बहुत नाजूक यामुळे
आग्रह करणें पडूं लागलें. एकीकडे दिलें तें दुसरीकडे पाहिजे, ऐसें आग्रह