नसतांही, रत्नाकरपंत व चतुरसिंग यांच्या धाकानें पुष्कळ प्रकरणांत मुठींत
नाक घेऊन बाळोबाचे म्हणण्यास अनुमोदन देणें बाजीरावास भाग पडूं लागलें.
बाबूराव आंगरे याची सरखेलीवर स्थापना झाल्यापासून, तो आतां दौलतरावा-
जवळ राहून कारभारांत वावरूं लागला होता. म्हणजे आबा चिटणीस,
बाबूराव व बाळोबा हे तिघे तीन जातींचे गृहस्थ सिंद्याचे कारभारांत कायम
असते तर राज्याचें वाकडें करण्याची कोणासही ताकद झाली नसती. विजया-
दशमीचे पूर्वी पांच सात दिवस या तिघांनीं श्रीमंतांकडे येऊन बोलणें लाविलें,
कीं ‘ सरकारचे दौलतीमध्यें बखेडा झाला. हरएक विषयीं बंदोबस्त नाहीं.
सिंद्याचे घरचा कलह मिटत आला आहे. पण इंग्रज प्रबल झाले त्यांचा रेंच
मोडला पाहिजे. हिंदुस्थानांत दंगा झाला आहे. अमृतरावाचें तुमचें जमत
नाहीं. सर्वांचें छत्र सरकारची दौलत. पुढें विचार काय ?’ त्यावरून बाजीरावानें उत्तर
केलें कीं, नाना कारभारांत मन घालीत नाहींत त्यास आम्हीं काय करावें ? त्यावर
बाळोबानें उत्तर केलें, ‘ त्यांनीं चित्त घातलें तर बंदोबस्त होईल, नाहीं तर आम्हांस
विचार पाहवा लागेल.’ त्यावर विचार करून सांगतों असें उत्तर झालें. पुढें नानासही
बाळोबांनीं तेंच सांगितलें. त्यावर नाना म्हणाले, ‘ आम्हांस कारभार नलगे. तुम्ही
करावा म्हणतां, त्यास माझे शरिराची प्रकृति कळतच आहे. आतां श्रीमंतांनीं कृपा
करून आम्हांस भागीरथीवर जाण्यास निरोप द्यावा, हेंच उत्तम. ’ विजया दशमीस
नानांस कारभार सांगावा असा श्रीमंतांचा विचार होता, परंतु तें घडलें नाहीं, तेव्हां
मोरोबा दादास बाजीरावानें पुण्यास आणविलें. नानानें त्यास हरकत घेतली नाहीं.
उलट मोरोबाचा मुलगा नाना यास आपले जवळ बसवून मखलासी करवू लागले.
  डिसेंबरांत एक नवीनच हुल उठली. ‘ अंगठीवरील हिरा आहे तो काढून दुसरा
बसवावयाचा आहे. अमृतराव व दौलतराव यांचा परिणाम अस्ताव्यस्त बोलतात.
कोण समयीं काय होईल नकळे. ’ अशा अंधुक बातम्या सर्व ठिकाणीं पसरल्या
होत्या. अंगठीवरचा हिरा म्हणजे बाजीराव त्यास काढून अमृतरावाचा मुलगा
विनायकराव यास यशोदा बाईचे मांडीवर दत्तक द्यावयाचा असा घाट कर्णोपकर्णी
प्रसृत झाला होता. या घाटांत खुद्द नानाचें अंग होतें असें बिलकूल वाटत नाहीं.
कैदेतून सुटल्या पासूनच्या वर्षांतील त्याचे जे विचार ठिकठिकाणीं नमुद झालेले दिसतात
त्यांवरून तो प्रकृतीनें व मनानें अगदींच हताश व दुर्बल झालेला दिसतो. कोणतीही सुव्य-
वस्था आपले हातून सिद्धीस जाण्याचा योग नाहीं, अशीच त्याची खात्री झाली; तेव्हां य