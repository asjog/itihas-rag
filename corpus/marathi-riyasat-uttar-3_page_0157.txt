३ मुत्सद्यांचा छळ व बाजीरावाची घसरपट्टी (१७९८-१८००).—
नाना फडणीस कैद झाला त्याच वेळीं त्याजबरोबर दादा गद्रे, आबा शेलूकर,
बजाबा शिरोळकर व राघोपंत गोडबोले वगैरे गृहस्थ होते त्यांसही दौलतरावानें
कैद केलें; आणि महिना पंधरा दिवस त्यांस अटक करून प्रत्येकापासून
लायकीप्रमाणें दहावीस लाख दंड घेऊन सोडून दिलें. नानाचे दुसरे साथीदार
त्रिंबकराव परचुरे, नारोपंत चक्रदेव, नारायण बाबूराव वैद्य, गोविंदराव पिंगळे, बाबा
फडके, आपा बळवंत, राघोपंत निजसुरे वगैरे शहरांत होते त्यांस बाजीरावानें नाना
कैद झाल्याबरोबर वाड्यांत बोलावून सर्वांस तेथें अटकांत ठेविलें आणि प्रत्येकाचा जो
कांहीं द्रव्यसंचय असेल तो त्यांजपासून लुबाडून घेण्याचा क्रूर उद्योग सारखा दोन
चार महिने चालविला. या उद्योगांत बाजीरावाजवळ मुख्य सल्लागार अमृतराव व
बाळोजी कुंजर होते; आणि सर्वांचा सूत्रचालक सर्जेराव प्रत्येक गोष्टींत त्यांस
प्रोत्साहन देत होता. त्रिंबकराव परचुर्यानें बाळोजी कुंजराशीं बोलणें करून त्यानें
आपलें सारें द्रव्य सरकारांत समजावून तीन लक्ष निघालें तें सिंद्याकडे भरलें आणि
काशीयात्रेस कायम जाण्यासाठीं निरोप घेतला, ( ता. ८-३-१७९८ ). कांहीं अंतर
गेल्यावर त्यास बाजीरावानें फिरून पकडून परत आणिलें. ‘ सर्जेराव बापूची स्वारी
वाड्यांत आली. परचुरे यांजवर अनेक तऱ्हेचा निकर्ष करण्यांत आला. नारायणराव
वैद्य यांस कोरड्यांचा मार दिला. तीच अवस्था अनेकांची. अशा रीतीनें सर्वांवर प्रसंग
कठीणच. प्राणाशीं गांठ. वस्त्र विरहित तोफेवर बसवितात. कपाळी संस्कार असतात ते
चुकत नाहींत ! छड्यांचे मार, उपासमार वगैरेनीं त्यांस अत्यंत हैराण करून प्रत्येका-
पासून शक्य तितका पैसा उकळण्यांत आला. बाबूराव केशवचा पुत्र व चिंतोपंत
देशमुख यांस मारिलें.’ या प्रकारानें शहरांतील लोक अत्यंत हवालदील झाले. सतत
सहा महिने हा कहर चालला. नानाचा चुलत पुतण्या गंगाधर गोविंद भानु याजपासून
जबरदस्त पैका सर्जेराव मागूं लागला. तो गंगाधरपंत देईना, तेव्हां अंगाला चाप लाविले.
ता. १०-४-१७९८ रोजीं त्यास तापलेल्या तोफेवर बसविलें; पायांस धोंडे बांधिले.
विस्तव करून दोन प्रहरां उष्ण तोफेवर बसविलें. नाजूक जाग्यास झळ लागून ताड-
नही झालें. शेवट काळ झाला. उभयतां स्त्रिया सती जाऊं लागल्या, तेव्हां घाटग्यानें
पांच लक्ष रुपये मागितले. काय भोक्तृत्व आहे नकळे. शेवटीं पुण्याहून परवानगी आणून
वाई येथें त्यांनीं सहगमन केलें. गंगाधरपंत भानूचा बध होण्यापूर्वी दोन दिवस त्याचा
बाप वारला म्हणून त्याचा पुत्रशोकाचा प्रसंग टळला. नानाची बरीच जिंदगी लोह-