दक्षिणेत बाजीरावाकडे आला. दुसरा साथीदार त्रिंबकजी डेंगळे त्यानेंही पुढें
स्वाधीन होण्याचें बोलणें जनरल डोव्हटनकडे सुरू केलें. ‘ जीवदानापलीकडे दुसरें
कांही एक अभिवचन आम्ही तुम्हास देऊं शकत नाहीं ’ असा जबाब त्यास मिळाला,
तो त्यानें मान्य केला नाहीं. म्हणून डोव्हटननें त्याजवर हल्ला केला तेव्हां तो पळून
गेला आणि देशीं येऊन गुप्तपणें राहूं लागला. वणी दिंडरीजवळ अहिरगांव येथें
सन १८१८ च्या जुलै महिन्यांत एल्फिन्स्टननें त्यास पकडून बेड्या घालून कबिल्या-
सुद्धां चांदवडचे ठाण्यांत आणून ठेविलें. त्याचा शिरच्छेद करणें क्रूरपणाचें कृत्य मानलें
जाईल असें वाटून, इंग्रजांनीं त्यास चुनारगडचे किल्ल्यांत ठेविलें. तेथेंचं तो मरेपर्यंत
राहिला. त्याच्या मृत्यूची तारीख उपलब्ध नाहीं. त्रिंबकजीचा जोडीदार अन्याबा
राहतेकर चांदवडचे किल्ल्यावर होता त्यासही पकडून कैदेंत ठेवण्यांत आलें. लहान-
पणींच त्रिंबकजीचा बाप वारल्यामुळें त्याची आई मानाबाई हिच्यावरच कुटुंबाचा

                             सर्व भार पडला. पुढें त्रिंबकजी नांव लौकिकास
 निंबगांव जाळीचे पाटील        चढला, आणि अठरावर्षे अनेक यातना सोसून
 मल्हारजी डेंगळे               त्यानें बाजीरावाची सेवा एकनिष्ठपणें केली.
    |     =मानाबाई           त्रिंबकजीस आठ बायका होत्या. पैकीं चाळीस-
    '         '              गांव येथील देशमुख घराण्यांतील मुलीस एक
 कुसाजी      त्रिंबकजी        मुलगा झाला, त्याचे नांव गणपतराव. गणपत-
    |          |
 मल्हार उ. बापूजी. गणपतराव    रावास जयवंतराव, पर्वतराव व बाबूराव असे
                             तीन मुलगे होते. पैकीं पर्वतरावाचें नक्कल

असून, जयवंतराव बाबासाहेब याचा वंश शिंगवें ता. कोपरगांव येथें नांदतो;
व बाबूराव दादासाहेब याचा वंश निमगांव जाळी येथें पाटिलकी करून आहे.
त्रिंबकजीची सून पुणे येथें शुक्रवारांत त्याचा वाडा होता, तेथें कांहीं वर्षांपूर्वी वारली.
निंबगाव जाळीचा त्रिंबकजीचा वाडा जळाला, त्यांत त्याचे जुने कागद दग्ध झाले
असें कळतें.
   बिशप हीबर नांवाचा विद्वान इंग्रज गृहस्थ स. १८२४-२५ सालीं हिंदुस्थानांत
प्रवास करून परत गेला आणि त्यानें आपलें प्रवासवृत्त छापले. प्रवासांत त्यानें
ता. ११-९-१८२४ रोजीं चुनारगडावर त्रिंबकजी डेंगळ्याची भेट घेतली त्याचे
वर्णन लिहिलें आहे तें असें. ‘ किल्ल्यांतील बंदिवानांच्या कोठडींत त्यास ठेवलेलें असून
त्याजवर युरोपियन व एतद्देशीय अशा दोन्ही लोकांचा कडक पहारा ठेवलेला होता.