८ पेशव्यास व इतर कित्येक मंडळीस देण्यासाठीं कांहीं चिजा तुमच्या-
बरोबर पाठविण्यांत येत आहेत, त्या तुम्ही ज्याच्या त्यास पावत्या करा
सारांश पुण्यास जाऊन जास्त बिघाड न करितां युक्तीनें पेशव्यास वळवून
त्याचा आमचा सलोखा करून द्या. होता होईलतों वरदळीवर येऊं नका.
परंतु हर प्रयत्नेंकरून पेशव्याच्या मनांत आमच्या विषयीं दहशत उत्पन्न
करण्यास कमी करूं नका. '
पुढें प्राइस् पुण्यास जाऊन आला. त्यानें रोजच्यारोज लिहून ठेविलेलीं
टिपणें छापलेलीं आहेत त्यांतील कारणा पुरता गोषवारा:-
शुक्रवार ता. २४ ऑगस्ट स. १७५९ रोजीं सकाळीं ८॥ वाजतां
मुंबई सोडली. एक वाजतां गलबत ठाण्यास आलें. ता. २५ रोजीं ठाणें
येथें बाळाजीपंतास भेटून त्याजकडून पुढील प्रवासासाठीं बिगारी व
घोडे घेतले. ता. २६ रोजीं १ वाजतां निघून ५ वाजतां कल्याणास आलों.
कल्याणचा अधिकारी फौजेसह सीदीवर चालून गेला होता. सीदीनें एका
ब्राह्मणाची बायको पळविल्यामुळें हा तंटा उद्भवला. पाऊस अतिशय
पडल्यामुळें चार दिवस प्रवास करितां आला नाही. ता. २९ रोजीं कल्याण
सोडून संध्याकाळीं कोळगांवास आलों. ता. ३० रोजीं सकाळीं ७॥ वाजतां
कोळगांव सोडून चार वाजतां नेरळ येथें आलों. कोळगांवाहून नेरळ १८
मैल आहे. ता. ३१ रोजीं संध्याकाळीं खोपवळीला पोंचलों. तेथें बोर
घाटास सुरुवात होते. ता. १ रोजीं सकाळीं १० वाजतां खोपवली सोडून
घाट चढूं लागलों तों दुपारी २ वाजतां खंडाळ्यास पोंचलों. संध्याकाळीं
मुक्काम कासगांव येथें केला. ता. २ सप्टेंबर रोजीं निघून ३ सप्टेंबर रोजीं
चिंचवड येथें पोंचलों. ता. ४ रोजीं संगमावर मुक्काम केला, आणि लगेच
पेशव्यांस खबर पाठविली. रामाजीपंताचा सेक्रेटरी बाबाजी चिटणीस हा
सदाशिवराव भाऊकडून भेटीस आला. पेशव्यास सुतक असल्यामुळें ते
बाहेर पडत नव्हते. ता. ६ रोजीं रामाजीपंताचा नातलग हरिपंत भेटीस
आला. नदीच्या पलीकडील तीरावर तोफखाना कामदाराचा भाऊ