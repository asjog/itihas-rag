सरदार सिंदे, होळकर व भोसले. पैकीं सिंदे तर आरंभापासूनच हातपाय गाळून
बसला होता. होळकराच्या सरदारीवर खंबीर पुरुष कोणी नसून तेथें बहुनायकी
झाली होती. नागपुरचा आप्पासाहेब स्वतः तडफदार होता, परंतु बाकाबाईच्या वगैरे
द्वारें इंग्रजांनीं तेथचें दरबार अगोदरच पोखरून काढिलें होतें. दक्षिणेंतील मुख्य सरदार
पटवर्धन यांच्याशीं बाजीरावानें कींच प्रेम ठेविलें नव्हतें.

बाजीराव इंग्रजांवर किती चिडला होता आणि निरनिराळ्या सत्ताधीशांस युद्धासाठीं
उठविण्याचा प्रयत्न त्यानें किती दूरवर केला होता, त्याची साक्ष ग० ज० हेस्टिंग्जच्या
खासगी रोजनिशींत मिळते. ता. ६०९०१८१८ चा उतारा असा आहेः-

"मी कारभारावर येऊन दाखल होण्यापूर्वीच बाजीरावानें आमच्या सत्तेविरुद्ध प्रचंड
चढाई गुप्तपणें चालविली होती. त्यांत ब्रह्मदेशच्या बादशहाचेही साह्य पेशव्यानें मिळविलें.
त्यानें आपले वकील ब्रह्मदेशांत पाठवून तेथील बादशाहचें साह्य संपादन केलें. तदनु-
मार या वर्षाचे आरंभीं ब्रह्मी बादशहाने इंग्रज सरकाराकडे अशी मागणी केली, की
* मुर्शिदाबाद व त्याच्या पूर्वेकडील बंगालचा सर्व प्रदेश हा पूर्वापार आमच्या राज्यांत
मोडत असून आमचा आम्हास ताबडतोब परत द्यावा.' या मागणीचीं पर्ने घेऊन वकील
आले त्यांस डाक्का येथील इंग्रज अधिकाऱ्याने तेथेंच ठेवून घेतले आणि त्यांजवळचीं
पत्रे तेवढीं माझ्याकडे पुढे रवाना केलीं. त्यावर मी बादशाहला रंगूनच्या मार्गानें जबाब
पाठविला आणि कळविलें, 'आपली थोरवी व शहाणपणा सुप्रसिद्ध आहे, तेव्हां
बंगालच्या प्रदेशाची मागणी आपण केली असेल असें मला वाटत नाहीं. कोणी तरी
नधच्या मध्यें सरहद्दीवरील लबाड गृहस्थांनीं आपणांस फसविण्याचा हा प्रकार केलेला
असावा. त्यांचा उद्देश केवळ आपल्या आमच्यामध्ये निष्कारण वैमनस्य उत्पन्न करावें
असा दिसतो. आपल्या आमच्या दोस्तीचा भंग होण्यांत उभयतांचें वाईट आहे,
आणि आपणांस खरा प्रकार कळेल तर त्याजबद्दल माझ्या प्रमाणें आपल्यालाही चीड
उत्पन्न झाल्याशिवाय राहणार नाहीं.' असें पत्र गेल्यानंतर पुढें लवकरच बाजीरावाचा
पाडाव होऊन त्याचें राज्य आम्ही हस्तगत केल्याची बातमी ब्रम्ही बादशाहास
पोंचली, आणि पावसाळा आल्यामुळे आमचेवर स्वारी करण्याची सवडही त्यास
राहिली नाहीं. माझी खात्री आहे की, हा प्रकार मी त्याचे नजरेस आणल्याबद्दल तो
आतां आमचे आभारच मानील. मराठ्यांबरोबरच्या ह्या युद्धाचा निकाल तडका-
फडकी झाला हे एक बरें झालें; नाहीं तर अशीं बाह्य विघ्नं किती उपस्थित झाली
असती तें सांगवत नाहीं. "
