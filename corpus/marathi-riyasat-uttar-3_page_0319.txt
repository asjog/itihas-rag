'समरांगणावर जरी तुमच्या तोफखान्यापुढें माझा इलाज चालत नसला, तरी शेंकडों
मैलांच्या दौडी मारून अल्पावकाशांत दूरदूरचे प्रदेश जाळून लुटून टाकण्याचें सामर्थ्य
मला आहे. तुम्हांस एका क्षणाची विश्रांति मी घेऊं देणार नाहीं. एकदां समुद्राच्या लाटां-
प्रमाणें होळकराच्या फौजा देशभर लोटं लागल्या, म्हणजे लाखों प्राण्यांचा संहार होईल.
त्यांजला विरोध करण्याची छाती कोणालाही होणार नाहीं.' या दांडगाईच्या उत्तराने
इंग्रजांची खात्रीच झाली की होळकराशीं आतां युद्ध केल्याशिवाय परिणाम नाहीं.*

नवरोज अलीखान व सुलतान बक्ष हे आपले दोन वकील यशवंतरावानें से०
लेक याजकडे बोलणें करण्यास पाठविले होते, त्यांजबरोबर त्यास ता. ४-४-१८०४
चा जबाब आला, की 'तुम्हीं प्रथम आपल्या हद्दींत निघून जा. असे फौजा घेऊन
बाहेर हिंडूं नका, म्हणजे तुमचा आमचा तंटा होणार नाहीं; आणि जे काय
लढे असतील ते तडजोडीनें मिटवितां येतील. हल्लीं तुम्ही जयपुरचे हद्दींत आहां.
जयपुरचा राजा आमचा दोस्त आहे, त्याचें संरक्षण करणें आमचें कर्तव्य आहे.
तोंडानें मात्र तुम्हीं समेटाच्या गोष्टी बोलतां, परंतु कृति अगदीं उलट चालली आहे.
तुमचे बक्षी भवानी शंकर यांनीं कॅ० गार्डिनर यांस पर्ने लिहिली आहेत त्यांचा
आशय तुम्हास मान्य असेल, तर कंपनी सरकाराशीं तुम्ही दोस्ती राखूं चाहतां है
तुमचें म्हणणें क्षणभरही कबूल करतां येण्यासारखें नाहीं. तुम्ही भलत्याच मागण्या
केल्या आहेत, त्या आम्हांस मान्य करतां येणार नाहींत. अद्यापि तुम्हीं योग्य विचार
करून आमचा सल्ला ऐकावा, यांतच तुमचें हित आहे.' वर सांगितलेला कॅ० गार्डि-
नर हा पूर्वी होळकराचे व जयपुरचे नोकरींत होता. त्यावरून त्याची व भवानीशंकराची
दाट ओळख होती. हल्लीं तो होळकराची नोकरी सोडून लेक यास मिळाला होता. तेव्हां
• त्यावेच मार्फत होळकराशीं इंग्रजांनी ही तहाची वाटाघाट चालविली. यशवंतराव
या वेळीं यात्रेचें निमित्त करून पुष्कर तेथें सिंद्याचे हद्दींत उतरला, आणि त्याची
फौज अजमीर लुटून जयपुरचे हद्दींत गेली. सिंद्याचा मुलूख तर तो आज
वर्षभर लुटीतच होता. यशवंतरावाचें हें वर्तन सिंद्यास अतिशय दुस्सह झालें.
इंग्रजांपुढे आपणांस मात्र नसून वागण्याचा प्रसंग यावा, आणि होळकरानें पूर्वीचे
आपले ढंग तसेच चालू ठेवावे ही गोष्ट सिंद्यास कशी खपावी ? दौलतरावाचें
जें बोलणें रेसिडंट माल्कमशीं या वेळीं होई, त्यांत यशवंतरावाच्या या वर्तनाची
