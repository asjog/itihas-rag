आपले राहण्यायोग्य आहे असें सर्वानुमतें प्रशस्त करून, तुकाबाई व
व्यंकोजी व व्यंकोजीची बायको दीपाबाई यांस तेथें ठेविलें, व ती आपली
राहण्याची जागा केली. ’ पुढें लगेच त्रिचनापल्लीचें ठाणेंही शहाजीनें
काबीज केलें.

सन १६६२ पासून १६६४ पर्यंत बेदनूरचे पाळेगार भद्राप्पा नाईक व
शिवाप्पा नाईक यांजबरोबर शहाजी लढत होता. हा भद्राप्पा नाईक
धनाढ्य असून, विजापुरच्या मुलखास उपद्रव देऊं लागल्यामुळे आदिल-
शहानें बेदनूरकरावर फौज पाठविली. तिजवर शहाजी भोसले व सर्जाखान
हे सरदार मुख्य होते. बेदनूरकरही तयार होऊन लढाईस आला; परंतु
शहाजीचा सरंजाम फार मोठा होता, त्यापुढें हतवीर्य होऊन नाईक
शहाजीस शरण आला. तेव्हां विजापुरकरांचे प्रांत बेदनूरकडे आले होते,
ते सोडवून नाईक याचे उपजीविकेपुरते त्याजकडे ठेविले; आणि
बाकीचे सर्व खालसा करून शहाजीनें आपल्या ताब्यांत घेतले. ‘ हें वृत्त
विजापुरी कळल्यावर, आदिलशहा बहुत संतोषी होऊन, मोठे मरातबांनीं
पत्र, वस्त्रें, भूषणें, अलंकार, हत्ती, घोडेसुद्धां पाठवून, सर्व अमीर उमराव
यांनीं तारीफ करून आपापली हकीगत स्नेहवादाची लिहून, गौरव केला.
फत्ते झाल्यामुळें तेथून कूच करून दुसरीं ठाणीं बखेडेदार होतीं, त्यांचा
बंदोबस्त करावा, म्हणून तुंगभद्रातीरीं बेदिकेरें उर्फ बसवपट्टण*
येथें आले. तेथें अनेक श्वापदें उत्पन्न झालीं. राजांस शिकार कराव-
याची इच्छा होऊन, घोड्यावर स्वार होऊन हरणाचे पाठीस लागले.
ईश्वरेच्छा, त्या योगें घोड्याचा पाय भंडोळींत अडकून, घोडा व राजे
एकावच्छेदें पडले, ते गतप्राण झाले, ( सन १६६४ ). मागाहून लोक,
माणसें आलीं. त्यांनीं व्यंकोजी राजांस तेथें आणविलें. व्यंकोजी राजे यांनीं

रंग मारला गेला, व तंजावराबद्दल कलह लागून, शहाजीनें जंजाप्पास ठार
मारिलें आणि स्वतः तंजावर व व मुद्गल हे दोनही प्रांत काबीज केले. ही गोष्ट
शहाजीनें विजापुरचे दरबारीं कळवून तिकडून ह्या नवीन जिंकिलेल्या प्रदेशा-
बद्दल संमति आणविली; आणि ते प्रांत आपला मुलगा व्यंकोजी ह्याचे नांवानें
करून घेतले. ही गोष्ट शहाजीचे मरणापूर्वी अर्थात् १६६४ चे पूर्वी घडून आली.