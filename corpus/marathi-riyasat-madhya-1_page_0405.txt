प्रकारें माळव्यांत राहावें. मंडळीचे खेळ कसे होतात ते दृष्टीस पडतील, तशी वर्तणूक करणें लागेल. याउपरी शपथपूर्वक इकडे यावयाचा प्रसंग न करावा. तिकडे सावधपणें राहावें. उत्पातास कारण आहे. ’

मराठ मंडळाची इच्छा बादशहास मदत करून नादीरशहास घालवून द्यावा अशी होती. शाहूबाजीरावाचाही तोच बेत ठरला. त्या वेळीं वसईचें कारस्थान रंगांत येऊन चिमाजीआपा व मोठमोठ्या फोजा वसई काबीज करण्यांत गुंतल्यामुळे बाजीरावास जोरानें हिंदुस्थानांत जातां आलें नाहीं. पुढें वसई काबीज झाल्यावर मराठ्यांच्या फौजा हिंदुस्थानांत गेल्या. मुसलमानांची लक्ष फौज जमा करून नादीरशहा दक्षिणेंत येणार अशी बातमी आली. तेव्हां वसईचें काम आटपतांच सर्व सरदारांसह बाजीराव त्यांजवर निघाला ‘ पातशहाची कुमक या समयीं केल्यानें या राज्याचा लौकिक आहे,’ असें पिलाजी जाधव लिहितो. ह्मणजे परशत्रूपासून पातशाहीचें संरक्षण करणें हें चौथाईंतलें तत्त्व नादीरशहाच्या वेळेस उद्भवलें. बाबूराव मल्हाराचें मार्च ७ स. १७३९ चें जयपुरचें पत्र महत्त्वाचें आहे. नादीरशहाच्या स्वारीनें दिल्लींत गडबड उडाली, त्यांत बाबूराव मल्हार पळून जयपुरास आला, तेथून त्यानें हें पत्र लिहिलें. ‘ चकतियांची पातशाही बुडाली, इराणी झाली, दिल्लीचा बंदोबस्त जालियश्वरी, नादरशहा अजमिरावरी पिराच्या दर्शनास येणार आहेत. यास्तव सवाईजींनीं आपले व लोकांचे कबिले, उदेपुरास पाठवून सडे जाले आहेत. इकडील दक्षिणच्या फौजा मातबर जातील तेव्हां नादरशहाशीं प्रसंग पडेल. परंतु एप्रिलच्या आरंभीं नादिरशहा परत गेल्याच्या बातमीचें बादशहाचें पत्र घेऊन, कासीद बऱ्हाणपुराजवळ जैनाबाद येथें २२-५-१७३९ रोजीं बाजीरावास भेटले त्याचपूर्वी थोडे दिवस वसई काबीज झाल्याची बातमी बाजीरावास आली होती.

स. १७३७च्या अखेरीस बाजीरावानें उत्तर हिंदुस्थानांत मोठी स्वारी करून भोपाळ नजीक निजामाचा कोंडमारा केला त्या प्रसंगीं सर्व मराठे सरदारांस बाजीरावाच्या मदतीस जाण्याविषयीं शाहूनें निकडीचे हुकूम सोडिले होते दाभाडे व रघूजी भोसले या दोघांशिवाय बाकीचे सरदार पेशव्यास येऊन मिळाले. रघूजीस निकडीचीं पत्रें गेलीं असतां तो आला नाहीं, उलट त्यानें पूर्वेकडे ओढ्या प्रांतांत कटकपर्यंत स्वारी करून पुष्कळ लूट आणिली; आणि भोपाळ येथें निजाम