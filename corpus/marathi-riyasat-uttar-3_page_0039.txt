सह कारभारांत राहणार. त्यायोगें कदाचित् तो आपली योजना उलटून पाडील असें
वाळोबास वाटून त्यानें भाऊस कळविलें कीं, वस्त्रें नानाचे मार्फत आणूं नयेत. इतकेंच
नव्हे तर नानानें साताऱ्यास महाराजांजवळ राहूं सुद्धां नये. एवढ्या गोष्टी भाऊनें कबूल
केल्या, परंतु पुढें जेव्हां बाळोबानें सुचविलें कीं, नानास पकडावें किंवा त्याची जिंदगी
हस्तगत करावी, तेव्हां भाऊनें त्या गोष्टी साफ नाकारल्या. त्यानें बाळोबास निक्षून
कळविलें कीं, ‘ नाना तुम्हांस राज्यकारभारांत नको असतील तर त्यांस घेऊं नका. पण
त्यांचा फडणिसीचा दरक त्यांजकडे चालला पाहिजे. त्यांच अब्रूस किंवा पैक्यास तुम्ही
धोका आणतां नये. कारभार सोडून स्नानसंध्या करून मर्जीस येईल तेथें त्यांस राहूं
द्यावें. ’ या गोष्टी बाळोबानें कबूल केल्या, पण त्यांत खालील अटी घातल्या:—
( १ ) नानानें साताऱ्यास फौज जमविली आहे ती दूर करावी. ( २ ) मेणवली,
मिरज, तासगांव किंवा टांक यांपैकीं वाटेल तेथें त्यानें स्वस्थ राहावें. ( ३ ) राज्यकारभारांत
ढवळाढवळ करूं नये किंवा बाहेर कोणाशीं पत्रव्यवहार, राजकारण व फंद फितूरी करूं
नये. ( ४ ) गड कोट व सरंजामाचा मुलूख ताव्यांत आहे तो नानानें सोडून द्यावा.
मात्र या अटी त्यानें कबूल न केल्यास त्याचें पारिपत्य करण्यासाठीं बाळोबाचें साह्य
करणें भाऊनें कबूल केलें, आणि चिंतोपंत लिमये म्हणून नानाच्या भरंवशाचा इसम
होता त्यास हें सर्व प्रकरण नानास कळविण्यासाठीं भाऊनें साताऱ्यास रवाना केलें. पण
सातारा सोडण्याची नानाची मर्जी दिसेना. छत्रपतीस हातीं ठेवून त्याच्या नांवानें इंग्रज
निजाम वगैरेकडे कारस्थान रचण्याची नानास सवड होती, ती सातारा सोडल्यानें
गेली असती. बाळोबानें भाऊस कळविलें, कीं नाना असा बऱ्या बोलानें वठणीस
येणारा मनुष्य नव्हे. त्यास धाक दाखविणेंच जरूर आहे. नम्रतेच्या गोष्टी बोलून
नानानें कालहरण चालविलें, तेव्हां बाळोबानें नारायणराव जिवाजीस दहा हजार फौज
देऊन कवडीच्या तळावरून साताऱ्यास खाना केलें. या बनावाची वर्दी भाऊनें मुद्दाम
बहिरोपंत मेहेंदळ्यास तांतडीनें खाना करून नानास दिली. ती वर्दी पोंचतांच नानानें
प्रसंग ओळखून तारीख २२ एप्रिल रोजीं सातारा सोडून मेणवलीस प्रयाण केलें. अशी
एक आख्यायिका आहे कीं नानास पकडण्यास लोक आले अशी वर्दी कारकुनानें
आपले कानावर जान्हवें ठेवून नानास दिली; आणि लघवीच्या निमित्तानें नाना पळून
गेला, ( भा. ब. श. ). ही गोष्ट याच प्रसंगाची असेल काय ? मिरज तासगांवास
पटवर्धनांच्या कबजांत जाणें त्यास इष्ट वाटलें नाहीं. आपण होऊन सिंद्याशीं मिलाफ
करून पुढील व्यवस्था ठरविण्याची संधि नानानें या वेळीं फुकट घालविली.