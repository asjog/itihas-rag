आपलें कायमचें ठाणें दिलें. तेथून शिवाजीच्या मुलखांतील पुष्कळ
लोकांस पकडून गुलाम म्हणून विकण्यास त्यानें मुंबईस आणिलें. हें इंग्र-
जांस समजल्याबरोबर त्यांनीं २१ असामीस सोडवून परत घरीं पाठविलें,
( ता. १८ एप्रिल १६८० ). त्यांची व सीदीची लहानशी चकमक
उडाली, आणि इतःपर शिवाजीच्या मुलखास त्रास देणार नाहीं, असें
इंग्रजांनीं त्याजपासून कबूल करून घेतलें. ऑगस्ट महिन्यांत २०० मराठे
लोक खांदेरीस जात असतां त्यांपैकीं ८० असामींचीं डोकीं कापून घेऊन
सीदी कासम मुंबईस गेला. ह्या गोष्टीस इंग्रजांची फूस आहे, असें संभाजीस
वाटल्यावरून संभाजीनें आवजी पंडीत ( बाळाजी आवजी चिटणीस ? )
यास बोलाचाली करण्यासाठीं इंग्रजांकडे मुंबईस पाठविलें. त्यानें सीदीच्या
स्थितींविषयीं खडानखडा बातमी आणून संभाजीस दिली. १६८१ च्या
उन्हाळ्यांत संभाजीचा आरमारावरील सरदार दौलतखान व सीदी कासम
यांच्या अनेक चकमकी झडून, पावसाळा लागण्याच्या सुमारास सीदी सुर-
तेस गेला व मराठे रायगडीं परत आले.

पुढील वर्षीं म्ह० स. १६८२ त स्वतः औरंगजेबानें संभाजीला जिंक-
ण्याची तयारी जोरानें चालविली. सीदीच्या हाताखालचें आरमार वाढविलें.
इकडे संभाजी स्वस्थ नव्हता. त्याचा सरदार दौलतखान हा नागोठणें येथें
लढाईच्या तयारीनें होता. सीदी मिसरी म्हणून संबूलचा एक नातेवाईक
सीदीचा पक्ष सोडून संभाजीस येऊन मिळाला होता. शिवाय संभाजीनें
दादजी रघुनाथ देशपांडे यास आरमाराचें आधिपत्य देऊन, ‘सीदीचा पराजय
केल्यास तुमची अष्टप्रधानांत नेमणूक करण्यांत येईल,’ असें आश्वासन दिलें.
एवढ्यानेंच संभाजी स्वस्थ राहिला नाहीं. सीदीचे लोकांत फितुर करण्या-
करितां खंडोजी फर्जंद नांवाच्या आपल्या मर्जीतील एका इसमास त्यानें
जंजिऱ्यास पाठविलें. संभाजीशीं आपलें वैर आहे, असा बहाणा करून
खंडोजीनें सीदीची नौकरी पत्करिली. परंतु खंडोजीचा कावा एका दासीच्या
मार्फत सीदीस कळला. त्याबरोबर सीदीनें खंडोजी* व त्याचे दुसरे

* टीप:—कोंडाजी ( संडूजी ) फर्जंद व कुमाजी जान प्रभु यांच्या
कटाची हकीकत रुद्राजीच्या वंशजांचे दप्तरांत ‘ रा. यशवंत ’ यांस उपलब्ध
झाली. ती इ. संग्रहांत दिली आहे. ( जुन्या ऐ. गोष्टी ).