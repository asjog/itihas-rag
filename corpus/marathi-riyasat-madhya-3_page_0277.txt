व बाळाजीपंताचा घरोबा फार चांगला. कोणतेही विषयी सरकारचाकरीत
अंतर न करितां एक विचारें चालल्यामुळे कित्येकांनी महाराजांस अनेक प्रकारें
समजाविलें. परंतु महाराजांचा लोभ पूर्ण. न्यूनाधिक प्रपंचांतील राज्य घर-
संबंधीं सर्व गोविंदरायास अवशीं पहांटेस समजावून रायाचे विचारें करणें तें
करीत असावें.' शाहूचा एवढा मोठा संपूर्ण विश्वास गोविंदरायावर असून, सर्व
राज्याच्या उलाढाली त्याचे हातांत असतां, त्यानें आपल्या अधिकाराचा दुरु-
पयोग केला असें उदाहरण नाहीं. नाना प्रकारचे उल्लेख बखरीतून आढळतात, परंतु
गोविंदरायानें अन्याय केल्याचा एकही उल्लेख नाहीं. अशा या राजानष्ठ पुरुषाचें
नांव मराठ्यांचे इतिहासांत विशेष स्मरणीय झालें पाहिजे. शाहूच्या अंतकाळीं
पेशव्यांनी राज्याची व्यवस्या गोविंदरायाचे सल्यानें ठरविली. पुढें राज्यकारभार
पुण्यास चालू लागला आणि गोविंदरावास आपलें आयुष्य साताऱ्यास रामराजाचे
संनिध कंठावें लागल्यामुळे, यजमानाप्रमाणेच गोविंदरावाचें महत्त्व कारभारांत
राहिलें नाहीं. तथापि मरेपर्यंत साताऱ्यास तो प्रमुख होता. शेवटी शेवटीं पुतण्याशी
कलह उत्पन्न होऊन त्यास फार त्रास झाला, त्यांत त्यानें सर्व कौटुंबिक उत्पन्नें
पुतण्याचे नांवें लिहून दिली. गोविंदराव ता. ८०७०१७८५ रोजीं मरण पावला.
त्याचा मुलगा लक्ष्मण गोविंद पेशवा राघोबा याचे तर्फेनें सुरतेस इंग्रजांशी तह
करण्यास गेला होता. (धा. रा. च.).
खंडोबाचा धाकटा भाऊ निळोबा कनर्नाटकांत राजारामाचा दासापुत्र
राजा कर्ण याजपाशीं असे. राजा कर्णाचे पश्चात्‌ही त्याचा कारभार कांही वर्षे निळो-
बानें पाहिला [ भा. व., शा. म. ब., ५३-५६]. पुढे तो कांहीं दिवस
कोल्हापुरास संभाजीकडे व वारणेच्या तहानंतर साताऱ्यास शाहूकडे आला.
गोविंद खंडोनें त्याचें कर्ज वगैरे वारलें, आणि शाहूनें (यास पेशव्याची चिटणिसी
दिली. 'मृत्यु पावले तेव्हां त्यांचे सार्थक गोविंदरावानें केलें.' निळोपंताच्या
वंशास पुणेकर म्हणतात. त्याचा मुलगा आवजी निळकंठ यास बाळाजी वि० ने
चिटणिसीची सनद दिली (इ. सं. पु. ७). आवाजी व त्याचा मुलगा महिपत
हे नानासाहेब पेशव्याचें चिटणीसी काम मोठ्या विश्वासानें करीत होते. निळो-
बाचा दुसरा नातू आनंदराव हा पानपतावर मृत्यु पावला.
