२ लखनौ, बहार व पैनबंगाळ, तसेंच वऱ्हाडपासून कटकपर्यंतचा प्रदेश एवढ्या भागांतील खंडणीचे वगैरे सर्व हक्क रघूजीनें घ्यावे, त्यास पेशव्यानें किंवा इतरांनीं हरकत करूं नये.

याप्रमाणें हद्दीनें राहून, कोणी कोणाशीं खटला करूं नये. त्या प्रांतीं सरकारांत पेशकशी देण्याचे सुद्धां ठराव करून दिले; आणि उभयतांचें सख्य करून एकमेकांस मेजवान्या करविल्या; उभयतांनीं विकल्प ठेवूं नये, ऐसे पायांवर हात ठेवून घेतले; सरकारांत उभयतांनीं मेजवान्या केल्या; ठरावाचे ऐवज दिले; आणि महाराजांनीं उभयतांस मेजवानी बहुमान देऊन निरोप दिला. ( शा म. ब. पृ. ७९ )

६ ओर्च्छाचा पाडाव, झांशीची स्थापना, ( स. १७४२ ).—
माळवा व बुंदेलखंड हे दोन प्रांत दिल्लीच्या इमरस्त्यावर आहेत. हिंदुपदपातशाहीच्या स्थापनेची हांव मराठे सरदारांनीं आरंभापासून धारण केली होती, या गोष्टीचा मुख्य पुरावा म्हणजे ह्या दोन प्रांतांचें स्वामित्व काबीज करण्याकडे मराठेसरदारांनीं व विशेषतः बाजीराव पेशव्यानें प्रथम लक्ष दिलें; किंबहुना, बाजीरावच्या एकंदर राज्यकारभाराचें हें सारच होय, असें झटलें तरी चालेल. शिंदेहोळकरांनीं माळव्यांत उद्योग चालू केल्यावर पुढें लवकरच संधि येतांच बाजीराव स्वतः बुंदेलखंडांत उतरला; आणि सन १७३४ त त्यानें छत्रसालापासून कांहीं प्रांत मिळवून तेथें मराठ्यांची सत्ता कायमपणें स्थापिली. ‘ बाजीरावाचे वेळेस छत्रसाल राजाशीं बुंदेलखंडचे राज्यापैकीं एक विभाग ठराव जाहाला होता; परंतु प्रत्यक्ष विभाग झाला नाहीं. तेथून कोणी सरदार येऊन सालीना सहा लक्षाप्रमाणें पांचसातवर्षांची खंडणी वसूल करीत असे. याप्रमाणें वहिवाट चालली असतां संवत् १७९९ चे सालीं ( स. १७४२ ) नानासाहेब पेशव्याचे अंमलांत खंडणी वसूल होण्याकरितां मल्हार कृष्ण व राणोजी शिंदे असे उभयतां सरदार आले. झांशीस मुक्काम झाला. रात्रीं बुंदेले ओर्च्छे-