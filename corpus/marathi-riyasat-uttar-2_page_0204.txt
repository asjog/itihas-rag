असून, त्याचा जबाब नानानें १२ ऑगस्टास पुण्याहून अलीबहादरास पाठविला.
त्यावरून जून महिन्यांत महादजीचा वाखा होऊन जुलईत अष्ठान व प्रयोग
यांचा तपास चालला. म्हणजे २० जुलईच्या आंतबाहेर गोसाव्यास पकडण्याचा
घोळ सुरू झाला असें दिसतें. गोसाव्यासीं बुंदेलखंडांत झांशीस किंवा अरुणास
कैदेत ठेवावा किंवा पुण्यास न्यावा, अशी सूचना अलीबहादरानें नानास लिहिली.
पैकीं पुण्यास नेण्याचें नानानें मान्य न करतां झांशीस ठेवण्याचें मंजूर केलें,
आणि अलीबहादराची पाठ थोपटली की, 'तुम्हीं चांगलेच जाबसाल केले. वचन
दिल्हें असतां बावांनीं फिरोन दुसरी गोष्ट सांगणें ही रीत नव्हे. असो. त्यांस
चांगलें वाटेल तसें ते करितात. परंतु त्यांत सरकारचा नक्ष राहत नाहीं. आपले
कडून वांकडे अगदीं दाखवू नये. रहस्यानेंच बोलत जावें.'
गोसाव्याच्या या प्रकरणाचे कागद विशेषतः अलीबहादराच्या पत्रव्यवहारांत
( रुमाल ३. ले. ७३-१५२) इतके मुबलक आहेत कीं, ते वाचतां वाचतां कंटाळा
येऊं लागतो. परंतु या प्रकरणावरून निरनिराळ्या व्यक्तींचे स्वभाव, अंतस्थ कावे
व मराठ्यांच्या राज्यकारभारांतील भयंकर अव्यवस्था या गोष्टी उघड नजरेस
येतात. त्यांत मुख्य प्रकार व्यक्त होतो तो हा कीं, उत्तर हिंदुस्थानांतील समस्त
कारभाराची जबाबदारी नानानें महादजीवर सोंपवून त्याला पूर्ण पाठिंबा दिला
पाहिजे होता. त्यांतून महादजी कामें विघडवितो, राज्याचें नुकसान करितो असें
जर नानाचें प्रामाणिक मत होतें तर महादजीस त्या कारभारांतून साफ काढून
दुसरी कांहीं व्यवस्था त्यानें केली पाहिजे होती. परंतु महादजीशिवाय दुस-याच्या
हातून हिंदुस्थानचा कारभार उरकणार नाहीं अशी तर नानाची खात्री होती.
मात्र त्या योगानें तो स्वतंत्र होतो, निदान नानास डोईजड होतो, या संशयास्तव
अंतस्थ खटपटींनीं त्यास दाबांत ठेवण्याची नानाची युक्ति अर्थात्च राज्यास घातक
होय. कारभार उरकतांना यःकश्चित् गोष्ट सुद्धां पुण्यास लिहून जबाब आणवि-
ल्याशिवाय अलीबहादर महादजीचें बिलकूल जुमानीत नसे; नाना त्याला पुण्याहून
आणखी भर देई व पाट थोपटी. हा प्रकार महादजी पूर्णपणे ओळखून
होता. महादजी स. १७८४ पासून आज पांच वर्षे जिवाचें पाणी करून एक एक.
व्यवहार उलगडीत होता, तथापि राजकारणाच्या दृष्टीनें, त्याचा केवळ प्रथम
दिवस होता. राजपूत राजे उघड त्याच्यावर उठले होते. त्यांस चिथावून
इस्मईल बेग महादजीचा जस बिलकूल बसू देत नव्हता. मराठयांचें सुदैव कीं,

