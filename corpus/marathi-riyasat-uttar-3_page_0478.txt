त्रिंबकजीनें लक्ष्मणपंत नांवाचा कारकून शास्त्र्याकडे पाठवून कळविलें, की 'ये समई
दाटी नाहीं. पेशव्यांची स्वारी उद्यां परत जाणार, तरी आपण आज या वेळीं येऊन
दर्शन करून परत जावें.' 'मला चालवत नाहीं,' असा जबाब शास्त्र्यानें पाठविला,
त्यावरून पुनः तसाच निरोप त्यास आला. तेव्हां शास्त्र्यानें रावजी मराठे यास त्रिंबकजीकडे
पाउवून 'मला येण्याची शक्ति नाहीं' असें पुनः कळविलें. त्याजला त्रिंबकजीनें फिरून
शास्त्र्याकडे पाठविलें. 'आज दर्शनाची सोय चांगली आहे, तरी एकवार येऊन
जा.' हा निरोप रावजी मराठ्यानें कळविल्यावर वारंवार आपण नाहीं म्हटलें तर
हटवादीपणा दिसतो. त्यामुळे त्रिंबकजीस उगाच वैषम्य वाटेल असें जाणून जवळचीं
सात बिनहत्यारी माणसें बरोबर घेऊन शास्त्री देवळांत दर्शनास गेला. जात असतां
बोळांत शास्त्री बोवा कोणते असा प्रश्न कोणी तरी त्याच्या नोकरांस केला. त्यावरून
हे गळ्यांत कंठा असलेले शास्त्री असें एकानें बोटानें दाखविलें. मंडळींनीं या
बोलण्याकडे विशेष लक्ष दिलें नाहीं. देवळांत आल्यावर त्यानें प्रथम दर्शन घेऊन
नंतर क्षणभर तेथेंच बसून त्रिंबकजीशीं बोलणें केलें. देवळांत शास्त्र्याला त्याचा वृद्ध
उपाध्या होता तो भेटला, त्याच्यापाशीं आपले तीन लोक प्रसादासाठीं मार्गे ठेवून शास्त्री
बाकीच्या चार इसमांसह परत जाऊं लागला. बोळांतून वाट दाखवण्यास बरोबर
त्रिंबकजीचे शिपाई पुढे चालत आलें. पांच पन्नास पावलें चालून गेल्यावर एकदम
पाठीमागून तीन इसम 'वाट द्या, वाट द्या,' म्हणून मोठ्यानें ओरडत गर्दी मोडीत
धावत आले. एकानें शास्त्र्यास पाठीमागून तरवारीनें वार केला, आणि दुसऱ्या दोघांनीं
पुढून येऊन त्याचे तुकडे केले. हा प्रकार पाहतांच बरोबर जे शास्त्र्याचे चार इसम
होते ते थोडे बहुत जखमी होऊन पळून गेले. इतक्यांत पाठीमागून तो
वर सांगितलेला वृद्ध उपाध्या व बाकीचे तिघे त्याच वाटेने आले, आणि चुडी
घेऊन पाहतात तों तुकडे झालेलें शास्त्र्याचें प्रेत त्यांच्या नजरेस पडलें; आणि
नागव्या तलवारींनिशीं धावत देवळाकडे पळत येणारे पांच इसम त्यांस दिसले. या
सर्व मंडळींची खात्री झाली, की त्रिंबकजीनें हा खून स्वतः देखरेख ठेवून करविला.
दुसरे दिवशीं सकाळीं शारुयाच्या मंडळीनें त्रिंबकजीची विनंति केली, की 'या
कृत्याचा तपास करा.' त्यावर त्यानें जबाब दिला, "कोणाचा म्हणून वहीम घ्यावा !
किती तरी इसम शाख्याच्या जिवावर टपलेले होते. सीताराम रावजी बडोद्यास कैर्दैत
आहे तो यास पाण्यांत पाहतो. कान्होजी गायकवाड कर्नाटकांत इंग्रजांच्या कैदेत आहे
त्याचाही डोळा शास्त्र्यावर आहे." परंतु यांत त्रिंबकजीनें गोविंदराव व भगवंतराव
