कॉम्प्टन म्हणतो, 'डी बायननें तयार केलेली पहिली पलटण जेव्हां महादजीनें
पाहिली, तेव्हां आपली नेहमींची मराठी फौज व ही कवाइती फौज यांचा भेद
लगेच त्याच्या लक्षांत आला. अठराव्या शतकांतील मराठी फौजांचा गोंधळ व
दंगा कांहीं पुसू नये. प्रत्येक इसम आपल्या मर्जीप्रमाणे वागणार; बंधन म्हणून
कोणास नको. पगार घेण्यापुरता तो नोकरीस बांधलेला; त्यांत घोडे, हत्यारे
वगैरे सर्वोवर त्याची मालकी. त्यांस इजा पोचली की, त्याचें बुडालें. युद्ध म्हणजे
तो एक प्रकारचा लुटीचा खेळ समजे. घोडा व भाला हे काय तें त्याचे मुख्य
भांडवल; आणि त्यांच्याच बळावर त्याची नोकरी चालावयाची; अर्थात् या भांड-
वलास इजा पोचण्याचा ज्यांत संभव, असे प्रसंग तो शक्य तितके टाळीत अमे;
आणि इतकेंही करून संकट ओढवलेंच तर पळून जाण्याचा राजमार्ग सदा मोकळा.'
यावरून मराठ्यांची शिपाईगिरी कशी होती याची कल्पना होईल.
इतके जपून वागणारे मराठे शिपाई प्रसंगीं शौर्याचा आवेश अतोनात दाखवीत.
त्यांच्या छावण्या म्हणजे केवळ मुक्कामाच्या जागा, वाटेल तिकडे पसरलेल्या. त्यांत
नियम अगर व्यवस्था यांचें नांव असेल तर शपथ. प्रत्येक शिपाई आपल्या
घोड्याशेजारीं निजे. बहुधा प्रत्येकास तीन दुसरे नोकर लागत. मराठी फौजांचे कूच
चालू असतां बुनगे म्हणजे सर्व सामानाचीं दुकानें बरोबर चालत. शहरांतल्या-
सारखे या दुकानांचे बाजार लागतः त्या बाजारांत पेंढारी, तमाशे, वेश्या, चोरांच्या
टोळ्या इत्यादि सर्व कांहीं प्रकार भरपूर असत. ठरलेला कर भरून परवाना
काढला कीं, पाहिजे त्यानें या बाजारांत धंदा चालवावा. कोणीही मरदार
लढाईस उभा राहिला म्हणजे त्याच्या फौजेच्या घोळक्यांत इतके कांहीं हुन्नर
दिसून येत की, हे लोक लढाईस चालले आहेत असें कोणाच्या मनांत सुद्धां येणार
नाहीं. केवळ प्रचंड संख्येमुळे, भूक, तहान, श्रम वगैरे सहन करण्याच्या शक्ती-
मुळे व अल्पावधींत दूरच्या मजला मारण्याच्या त्यांच्या शिताफीमुळे, मराठ्यांचा
लोकांस एवढा दरारा वाटे. मराठ्यांची ही चपळाई जशी शत्रूवर चढाई करण्यांन
दिसून येई तशीच ती अनिष्ट प्रसंगीं पळ काढण्यांतही दिसे.
डी बॉयननें सुरू केलेल्या पद्धतीप्रमाणे इतर मराठे सरदारांनींही आपापल्या
फौजा थोड्याबहुत सुधारल्या. असें असतां शेवटीं प्रत्यक्ष युद्धांत त्यांस हार
खावी लागली हें पाहून आश्चर्य वाटण्याचे कारण नाहीं. कवाइती पलटणो
म्हणजे अत्यंत नाजूक यंत्र होत. तीं यंत्र चालविणारांच्या अंगीं त्या विषयाचें

