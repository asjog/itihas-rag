तरणोपाय आहे, आणि जगण्याचें सार्थक आहे, असे तिला वाटत असे.
अशा विवंचनेत जवळच्या मंडळीशी रोज त्याच विषयाची चर्चा करून तिनें
पुढील उद्योगाचा मार्ग हळू हळू कायम केला. या खलबतांत शिवाजी नेहर्मी
पुढे असे. याच धोरणानें तिनें त्याला लहानपणापासून वाढविले. त्याचे
लहानपणचे चिन्ह पाहून तिच्या मनांतील स्फूर्ति दुणावत गेली. सारांश, जी
गोष्ट शहाजीनें प्रत्यक्ष करून दाखविली, तीच तिनें उचलून, आणि तींत
स्वयंस्फूर्तीची भर घालून, ती तडीस नेण्याकरितां शिवाजीच्या हवाली केली.
शिवाजीच्या उपक्रमाची यथायोग्य माहिती अद्यापि सांपडलेली नाहीं.
शिवाय वर जे कित्येक देशमुख वगैरे त्याचे साह्यकारी दिले आहेत, तसे
आणखी किती तरी पुरुष त्याचे बरोबर कामास असतील. शिवाजी व त्याचे
सोबती लहानपणीं चोऱ्यामाऱ्या करून एक प्रकारचा भुरटेगिरीचा खेळ करीत,
असा सामान्यतः लोकांचा समज आजपावेतों होता, तो उगाच आतां कोठें
थोडा दूर होत आहे. शिवाजीचा खेळ भुरटेगिरीचा नसून, आरंभापासून
मावळांत व्यवस्थित राज्यपद्धति निर्माण करण्याचा होता. ह्याचा त्यानें
वारंवार निरांनराळ्या इसमांशी खल केला; डोंगर, किल्ले, खोरीं, सर्व प्रदेश
स्वतः हिंदून तपासून पाहिले; आणि निरनिराळ्या ठिकाणची अव्यवस्था
मोडून त्यानें शिस्त निर्माण केली. मुख्य देशमुख शिवाजीच्या बाजूस
वळल्यावर, त्यांचे हस्तक जे देशपांडे, तसेंच गांवोगांवचे पाटील व कुळकर्णी
ते आपोआप शिवाजीच्या पक्षांत आले. ह्या उपक्रमास विरुद्ध असलेले
बांदल देशमुख, सुपेकर मोहिते, जावळीकर मोरे वगैरे मंडळींशीं शिवा-
जीला निराळाच पंथ पुढें योजावा लागला.
दादाजी नरसप्रभु, जेधे देशमुख इत्यादि लोकांशी शिवाजीनें फितवा
सुरू करून युक्तिप्रयुक्तीनें मावळांतील वतनदार लोकांस फोडिलें, हीं कार-
स्थानें अफझलखानास ठाऊक होतीं, आणि शिवाजीविषयीं तांच विशेष
जळफळत होता. म्हणूनच ह्या दोघांचे प्रकरण पुढें विकोपास गेले.

पहिल्या उपक्रमाची सिद्धि. - ह्या सर्व गोष्टी करितांना
शिवाजीस उत्तम व जरूर असें राष्ट्रीय शिक्षण प्राप्त झालें. त्यानें
जमीनमहसुलाची व राज्याची जां व्यवस्था पुढें बांधिली, ती दादाजीनें
घातलेल्या पायावर रचिलेली होती. न्यायमनसबा कारतांना दादाजी हा
शिवाजीस लहानपणापासूनच आपलेजवळ बसवून घेत असे. तसेंच
