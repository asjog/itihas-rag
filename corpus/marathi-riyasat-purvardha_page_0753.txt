होता. शिवानीनें स्वराज्य म्हणून ठरविलेला सर्व मुलूख व आणखीही
ज्यास्त प्रदेश त्यानें मिळविला. गुजराथ, कर्नाटक, गोंडवण, गंगथडी
वगैरे मुलख अजीमशहाने शाहूस देऊं केला, तो त्याने तशी मागणी केली
म्हणून. थोरल्या शिवाजीच्या वेळेपासून आतांपर्यंत आपल्या मुलखाची
व्यवस्था कसकशी होत आली आहे, हे शाहू चांगलें समजत असावा.
शिवाय आपले मराठे सरदार कोठें काय खटपटी करीत अ.हेत, त्याची
खडानखडा माहिती याहूस असलेली हिसते. बादशहाच्या प्रतिबंधांत अस-
तांना शाहूस एकच उद्योग होता, दररोज कोठें काय संग्राम झाले,
त्यांचा परिणाम काय झाला, त्यांविषयीं आपले लोकांचें मत काय, व
बादशहाच्या लोकांचे मत काय, इत्यादि माहिती काढून आपले मनोरंजन
व कालक्रमणा करावी. त्यांतच क्षणभर सुख तर क्षणभर दुःख मानावें;
मराठ्यांस जयप्राप्ति झालेली ऐकून आंतून समाधान पावावें, व बाह्यतः
दुःग्व प्रदर्शित करून बादशहाचे लोकांकडून शाबासकी मिळवावी. हा
प्रकार राजकीय कैदी असलेल्या मंडळीस अपरिहार्य आहे. गुजराथ, कर्ना-
टक, आदिलशाही, व कुत्बशाही ह्यांपैकीं मुलूख आपणास मिळालाच पा-
हिजे, असा ह्या वेळीं शाहूनें आग्रह धरलेला दिसतो. नाहीं तर हा मुलूख
आपण होऊन शाहूस देण्याचे अजीमशहा अगर झुल्फिकारखान यांस प्रयोजन
नव्हते. झुल्फिकारखान शाहूस अनुकूळ होता म्हणून, व झुल्फिकारखाना-
वांचून अजीमशहाचें कांहींच चाललें नसते म्हणून, शाहूच्या मागण्या
अनायासें कबूल करण्यांत आल्या. तथापि तूर्त ह्या मागण्यांचा विशेष
उपयोग होण्यासारखा नव्हता; कारण 'तुमचें वर्तन परत गेल्यावर कसें
काय राहतें तें पाहून, तदनुसार तुमचें मागणें सर्व कांहीं कबूल करण्यांत
येईल,' अशा प्रकारचा ह्या वेळचा ठराव मुळमुळीत होता; ह्यापेक्षां
ज्यास्त निश्चयात्मक ठराव करणें त्या वेळेस शक्य नव्हते. अजीमशहा
अजून दिल्लीस तख्तनशीन झाला नव्हता; राज्यसूत्रे हातीं आल्यावर वडि-
लांनी चालविलेलें मराठ्यांचें वैर आपणही पुढे चालवावें की नाहीं, याचा
विचार त्यानें पुढे केला असता. तूर्त दक्षिणेंतील युद्धाची समाप्ति करण्या-
करितां व झुल्फिकारखानाच्या पोक्त सल्याचा अव्हेर न व्हावा म्हणून,
अजीमशहानें शाहूची सुटका केली.
