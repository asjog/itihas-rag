असा सर्वांस वाटू लागला. विशेषतः स्वधर्मीयानें छळ केला, पण परधर्मीयानें
संरक्षण केलें, अशी इतउत्तर या प्रकरणाची आख्या सर्वत्र झाली. *
   ५. अंतर्बाह्य बिकट परिस्थिति, (मार्च-जून १७८९).--गुलाम कादरास
पकडल्यावर तदनुषंगिक आणखी कित्येक कामें उपस्थित झालीं. गुलामाची आई
व भाऊ वस्तभाव घेऊन कुंजपुऱ्याकडे शीखांच्या आश्रयास पळून जाऊं लागले,
त्यांस पकडण्यासाठीं रायाजी व अलीबहादर गेले. ‘ घोसगड, रामगड, व सहा-
रणपुर येथें आपलीं ठाणीं बसलीं. घोसगड पाडून जमीनदोस्त केला. पातशहानें
बावांस कळविलें कीं, रामरतन मोदी तीस वर्षे कारभारावर आहे, गुलामाचे खुळांत
होता. त्यावरून त्यास पकडून मथुरेस आणिलें; आणि कैदेंत ठेवून त्याजकडून
पैसे काढण्याची तजवीज चालविली. गुलामाकडून सर्व जिनसांच्या याद्या करून
घेतल्या. नाझर, बिलासराय, मण्यारसिंग यांस जेरबंदाचा मार दिला. गुला-
माची आई लाहोराकडे पळाली, तिला परत येण्याविशीं गुलामाचे हातून पत्रें
लिहून घेऊन तिजकडे पाठविलीं. सर्व मालियत हस्तगत होईपर्यंत गुलामास दुखवू
नये, ’ अशी व्यवस्था महादजीनें ठेविली. पण त्याजकडून कांहींच लभ्यांश
होईना. नंतर १ मार्च रोजीं त्याचे पांच पाट काढून उंटावर बसवून लष्करांत
फिरविला. दुसरे दिवशीं नासिकहीन केलें. मागतीं फिरविला. तिसरे दिवशीं
सर्व अंग हीन करून डोळे काढून पातशहाकडे पाठविलें. तेथें बंद बंद वेगळे
करून त्यास बाहेर काढून ३ मार्च रोजीं मारून टाकिला. बिलासराय व मण्यार-
सिंग यांस ग्वालेरच्या किल्ल्यावर कैदेंत ठेविलें. आपाजीराम लिहितो, ‘ अली-
बहादरांच्यानें मुलखाचा बंदोबस्त राखून, फौजेचें पोट भरून शत्रूवर दाब राहणें
ही गोष्ट कठिण दिसते. कारण मसलतीस पैका बहुत पाहिजे. किमान पक्ष दहा
वीस लक्ष रुपये मोबदल्यास असल्याशिवाय भागणार नाहीं. शत्रू उशापायथ्यास
बसलेच आहेत. तुकोजी होळकर येऊन बंदोबस्त करतील हा अर्थ दिसण्यांत
येत नाहीं.’ यावर नानानें जबाब पाठविला कीं, ‘पाटीलबावांनीं तिकडचा बंदोबस्त
अलीबहादरांचे गळां घालूं नये. इकडे आले असतां आजपर्यंतचा उद्योग व्यथ
होऊन नक्ष राहणार नाहीं.’ कारभाराच्या भानगडीस महादजी अगदीं कंटाळून