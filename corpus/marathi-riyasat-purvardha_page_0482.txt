जमा झाला कीं नाहीं हे पाहणे, व सचिवानें सर्व दत्परावर देखरेख ठेवणें, अशी व्यवस्था होती. गव्हर्नरच्या हल्लीचे कौन्सिलांतील रोव्हन्यु मेंबर व फिनन्स किंवा हिशेबी मेंबर म्हणून जे मुख्य दोन कामगार आहेत, त्याच प्रकारचे हे शिवाजीचे दोन कामगार होते. रयतेच्या एकंदर हिताहिताशीं ह्या दोन कामगारांचा विशेष संबंध असे.
शिवाजीच्या राज्यव्यवस्थेचे अस्सल कागद प्रसिद्ध नाहींत, म्हणून त्याची खरी कामगिरी स्पष्ट सांगतां येत नाहीं. पण राज्यकारभाराचे कौशल्य आयव्ययावर योग्य दाब ठेवण्यांत असतें. त्यासंबंधाने शिवाजीचे कौशल्य अप्रतिम होतें. स. १६७१ चा एक कागद खंड ८ ले० २१ चा आहे, त्यांत असा मजकूर आहे:' जो आपला वतन मुलूख आहे, त्यापैकी महालोमहालींहून खजाना करावयास पैसे आणावे. त्याचा खजानाच करून ठेवावा, (म्ह० या शिलकेस कधीं हात लाडूं नये), जे वक्ती मोग- लाशीं झगडा सुरू होईल आणि मोगल येऊन गडास वेढा घालतील, त्याचे मदतीस जरूर. आणिकी करून ऐवज जुडेना तरीच खजानाचे पैके खर्च करावे. नाहीं तरी एन्हवीं राज्यभागास सर्वही खर्च न करावा. ऐसा साहेबी तह केला असे.' यापुढे नांवनिशीवार महाल देऊन प्रत्येकांतून किती शिल्लक टाकावी तें ठरवून एकंदर शिलक एक लक्ष पंचवीस हजार होन करावी असा ठराव शिवाजीनें केला. त्याचप्रमाणें खर्चाबद्दलही आगाऊ मंजुरीचा ठराव करून मग खर्च करीत जावा, असें त्याच पुम्नकांतील लेखांक २२ वरून दिसतें.
शिवाजांच्या मुलखाचे स्वराज्य व मोगलाई असे दोन विभाग केलेले होते. स्वराज्य म्हणजे स्वतःच्या ताव्यांत संपूर्णपणें आलेला प्रदेश. मोग- लाई म्हणजे परकीयांचे ताब्यांत राहून खंडणी वगैरे देणारा प्रदेश. स्वराज्याचे संरक्षण करण्यासाठींच शिवाजीनें प्रधानमंडळादि संस्था उत्पन्न केल्या. शिवाजीच्या ताब्यांतील एकंदर मुलखाची नांवनिशी येथे देणें जरूर आहे. (१) त्याची वडिलोपार्जित पुण्याचे आसपा- सची जहागीर. (२) मावळप्रांत. ह्यांत इलींचे मावळ, सासवड, जुन्नर आणि खेड हे तालुके येतात. यांत अठरा डोंगरी किल्ले होते. (३) वाई, सातारा आणि कऱ्हाड प्रांत, इल्लींच्या सातारा जिल्ह्याचा पश्चिम भाग, यांत पंधरा किल्ले होते. (४) पन्हाळाप्रांत, म्ह० कोल्हापुरचा पश्चिम