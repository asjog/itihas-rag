सर्व एकदील झाले पाहिजेत, तर हिंदूंची कायमी राहील. आम्हीं जो क्रम इंग्रजांशीं
लढण्याचा आरंभिला आहे, हाच यावद्देह चालवावा असें मनांत आहे. यांत परमेश्वर
अनुकूल होऊन जें घडवील तें खरें. परंतु एकानेंच असा प्रकार करून बाकीच्यांनीं
तमाशा पाहून आपापली दौलत सांभाळून असावें, यांतील परिणाम कसा हैं चित्तीं
विचारून ज्यांत हिंदुधर्माची कायमी व परिणामास नीट तें करावें. याचा विचार
तुमच्यासारख्यांनीं न केला तर दुसरा कोण करील ? '
इंग्रजांनीं या युद्धास आपल्या लेखांत मराठ्यांशीं दुसरें युद्ध असें नांव दिलें आहे,
तें थोडेंसें भ्रामक आहे. पहिलें युद्ध स. १७७४-८२ पावेतों चाललें तें सर्व मरा-
ठ्यांशीं झालें असें म्हणतां येईल. पण हल्लींचे युद्ध सर्व मराठ्यांशीं नव्हतें. छत्रपति
पेशवे, पटवर्धन वगैरे पुष्कळशी मंडळी त्यांत पडली नव्हती. भोसले व सिंदे हे दोघेच
काय ते लढले. पण मराठ्यांची सार्वभौम सत्ता या युद्धांत गेली अशा अर्थाने वरील
नांव योग्य होईल. युद्धांत मराठ्यांचा पाडाव होण्यास दौलतरावाच्या खालील चुका
कारण झाल्या असें ठोकळमानानें म्हणतां येतें. (१) दौलतरावानें सर्व ठिकाणर्णी
जागृत राहून आपल्या सेनाध्यक्षांस एका कर्तव्यशिस्तीनें वागविलें नाहीं. (२) प्रथ-
मच होळकराची समजूत काढून त्यास सामील करून घेतलें नाहीं. (३) तयारी
पूर्ण होण्यापूर्वीच धिटाईचें बोलणें करून युद्ध अंगावर ओढून घेतलें. (४ होळ-
कराचा सूड घेण्याच्या भावनेंत राज्याचा नाश करून घेतला. (५) पुण्यांत सहा
वर्षे बाजीरावाच्या नादीं लागून उत्तरेतील कारभाराकडे अत्यंत दुर्लक्ष केलें. (६)
आसईच्या लढाईनंतर निकरानें पुण्यास येऊन बाजीरावास काढून, अमृतरावास
पेशवाईवर आणण्याचा प्रयत्न त्यानें केला नाहीं. तथापि ही कारणपरंपरा ज्याच्या
त्याच्या भावनेप्रमाणे बदलूं शकेल. आतां हे विचार मागाहून सुचतात हेंही दृष्टी-
आड करून चालणार नाहीं जीं कारणें गूढ किंवा अज्ञात असून आपणांस सांगतां
येत नाहींत त्यांस देव असें सामान्य नांव आपण देतों, आणि 'दैवंचैवात्रपंचमम्
हा गीतेंतील सिद्धान्त अबाधितच राहतो.
एवढी प्रचंड राज्यक्रांति होऊन मराठी राज्याचा संहार झाला तरी बाजीरावाचें वर्तन
कसें होतें त्याची खालील हकीकत आर्थर वेल्स्लीनें ग० ज० कडे लिहून पाठविली, ती
अशी. ता. १५०१०१८०४. 'जवळच्या खास तैनातींतील मंडळीची बाजीरावानें
कशी वाट लावली. हे सोबतच्या यादीवरून दिसून येईल. याशिवाय आणखी

