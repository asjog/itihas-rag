पणा नव्हे, तर शिवाजीचे थोरपण होय. स्वराष्ट्रीयांकडून तसा मान मिळण्यास तो सर्वथैव पात्र आहे.
वास्तविक शिवाजीशीं तुलना करण्यास सर्व बांजूनीं साजेल असा पुरुष सांपडणे कठीण आहे. कांहीं अशीं मोगल बादशाहीचा संस्थापक बाबर बादशहा याशीं शिवाजीचे साम्य आहे. बाबराचें वडिलोपार्जित राज्य लयास गेलें होतें, शिवाजीप्रमाणेच त्याचे आयुष्य विपत्तींत गेले असून, केवळ अप्रतिम साहस, बुद्धिमत्ता व सोशिकपणा ह्या गुणांच्या जोरावर त्यानें उत्तरहिंदुस्थानची बादशाही कमाविली. शिवाजीप्रमाणेच बाबरही आईच्या अर्ध्या वचनांत असे. बाबर शूर असून राज्यकारभारांतही कांहीं कमी नव्हता. शिवाजीसारखाच तोही अल्पायुषी झाला; व तो ज्यास्त दिवस जगता, तर कदाचित् त्याचाही लौकिक मोठा झाला असता.
तथापि बाबरही परदेश जिंकण्याच्या दोषापासून मुक्त नाही. बाबराप्रमाणे शूर व सोशिक, अकबराप्रमाणें सर्वोवर समदृष्टि ठेवून राज्यकारभाराची व्यवस्था करण्यांत कुशल, शहाजहान प्रमाणें काटकसर करून प्रजेच्या सौख्यांत दंग असणारा असा शिवाजी, प्रतापी मोगल बादशहांच्या अनेक गुणांचा निष्कर्ष होता. बाबर व अकवर यांप्रमाणे शिवाजीने स्वतः संकटें भोगिली असल्यामुळे, गरीबांचे हाल कसे असतात, हैं तो चांगलें समजत असे. जहांगीर किंवा शहाजहानप्रमाणे शिवाजी ऐषआरामी नव्हताः आणि ऐषआराम करण्यास वडिलांनी केलेली कमाई शिवाजापाशीं नव्हती.
औरंगजेबाची जबरदस्त उद्योगशीलता शिवाजीच्या ठिकाणी असूनही कपट व विश्वासघात यांच्या योगानें औरंगजेबाचा नाश झाला, ते दुर्गुण शिवाजीस शिवले नाहींत. सारांश, शिवाजीर्शी तुलना करण्यास साजेल असा एकच पुरुष इतिहासांत सांपडणें कठीण आहे. इतक्यावरुनच तो लोकोत्तर पुरुष होता असें म्हटले पाहिजे.
इंग्लंडचे इतिहासांतही शिवाजीसारखा पुरुष झाला नाहीं. कांहीं अंशी आल्फ्रेड त्याच्या जवळ जवळ येईल. इंग्लंडांत स्वराष्ट्रास स्वा-तंत्र्य मिळवून देण्याचें कृत्य नवव्या शतकाचे अखेरीस आल्फ्रेड राजानें केले. त्या वेळी डेन्स लोकांनी सर्व इंग्लंड देश आक्रमून टाकिला होता; त्यांजपासून थोडासा प्रदेश परत मिळवून आल्फ्रेडर्ने स्वदेशाची बाजू राखिली, आणि कित्येक लोकोपयोगी कामें केली. त्याबद्दल त्यास 'थोर'