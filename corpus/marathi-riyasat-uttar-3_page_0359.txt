म्हणजे ता. ११०४०१८०५ रोजीं जाठानें इंग्रजांशीं तह करून युद्धांतून आपलें अंग
काढिलें, हे वर्तमान दौलतरावास पोचल्यावर त्याला भरतपुराकडे जाण्याचें प्रयोजन
राहिलें नाहीं. मात्र तह होण्यापूर्वीच सर्जेराव घाटगे यास होळकराची समजूत पाड-
ण्यासाठीं कांहीं फौज बरोबर देऊन दौलतरावानें लगबगीनें भरतपुरास रवाना केलें.
यशवंतराव व त्याचे साथीदार मीरखान वगैरेची गांठ सर्जेरावाने घेतली आणि जाट
युद्धांतून निघाला, आतां आपण पुढे कोणता मार्ग स्वीकारावयाचा याची वाटाघाट
सर्जेरावाने चालविली. फौजा, शौर्य, अक्कल सर्व कांहीं मराठ्यांना असतां, सार्व-
भौमसत्ता हातची जाऊन इंग्रजांचें जूं मानेवर बसलें, हा प्रकार सर्वांचे मनास
झोंबत होता. नागपुरास रघूजी भोसले त्याच विषादानें झुरत होता. भरतपुरचे नैत्र-
त्येस १५ मैलांवर वेर येथे सर्जेरावानें मुक्काम केला; आणि तेथून से० लेक यास
पत्र लिहिलें कीं, आपला व होळकरांचा समेट करून देण्याकरतां सिंद्यांनी आम्हांस
इकडे पाठविलें आहे. ते स्वतःच येत होते, परंतु रेसिडेंटाचे सल्लल्यावरून त्यांनीं तो बेत
रहित केला. आतां माल्कमसाहेब येत आहेत त्यांच्या भेटीची वाट पाहत सिंदे
बसले आहेत. आम्ही भरतपुरास होळकरांची भेट घेऊन पुढें ते काय विचार करतात
तें आपणांस कळनूं'. या पत्रास लेकनें जबाब पाठविला की, 'तुम्हीं भरतपुरास
जाऊं नये. येथूनच परत जावे.' लेकची अशी समजूत झाली की, 'जाठानें इंग्रजांशी
तहाची वाटाघाट चालविली आहे त्यापासून त्यास निवृत्त करून पुनः सर्वास युद्धास
प्रवृत्त करावें असा घाटग्याचा घाट असावा. परंतु लेकचा सल्ला न ऐकतां घाटगे
भरतपुरास गेला. तेथें इंग्रजांच्या कारवाईमुळे जाठानें त्याची भेट घेतली नाहीं.
म्हणून तो लगेच वेर येथे परत आला. त्या ठिकाणीं यशवंतराव होळकर त्यास येऊन
भेटला. तहाच्या दुसऱ्या दिवशीं म्हणजे ता. १२०४०१८०५ रोजीं सिंद्याचा सरदार
बापूजी सिंदे यशवंतरावाजवळ होता तो सवळगड येथें सिंद्याचे छावणींत दाखल
झाला. इंग्रज त्याला पाण्यांत पाहत होते.
पुढें घाटग्याकडून दौलतरावास पत्रं आलीं त्या अनुरोधाने ता. १५०४०१८०५
रोजीं दौलतरावानें रेसिडेंटास कळविलें कीं, 'रणजितसिंग जाठाचा तह झाल्यावर
होळकर इंग्रजांचे मुलुखावर गंगापार चालून जात होता, त्याची सर्जेरावानें समजूत
घालून सांगितलें कीं, आतां तुम्हीं इंग्रजांशर्शी लढणें इष्ट नाहीं, समेट करावा हेंच रास्त
आहे. हा समेट घडवून आणण्याचें काम आम्हीं (दौलतरावानें) पत्करलें असून
त्यासाठीं होळकरास घेऊन घाटगे आमचे भेटीस येत आहेत. नागपुराहून
