पाठवावी. तेव्हां यांणीं कळविलें, फौजेस खर्चास नाहीं, गवगवा आहे. त्यावरून
पाटीलबावांनीं दोन लक्ष रुपये रोख देऊन सदाशिवपंत दिवाणजीस बाहेर काढिलें.
तरी फौजेनें न जावें म्हणून मनस्वी गवगवे घालून शेवटीं यांनीं सदाशिवपंतास
जाऊं दिलें नाहीं. मथुरे पासून चार कोसांवर सदाशिवपंत हजार दीड हजार
फौज घेऊन होते. अलीबहादराची ही लबाडी पाटीलबावांस पुरती समजली,
म्हणून आपण बाहेर निघोन यांजकडे बहुतां प्रकारें बोलणी घातलीं कीं, गोसावी
आमचे हवालीं करावा, त्याचे छंदास तुम्हीं लागू नये, तुम्ही मागाल त्याप्रमाणें
मुलुख व रोख ऐवज देतों. परंतु या समयीं सरकारचाकरी करून दाखवावी.
याप्रमाणें पंधरा दिवस आबा चिटणीसाचे बंधु, अप्पाजीराम दाभोळकर व
शिवाजीपंत बापू यांजकडन मध्यस्थी करविली, तरी अलीबहादरांनीं दुरंदेशी
पाहून सरकार किफायतीचे लक्ष ध्यानांत आणून वर्तणूक करावी ती न केली.
बेवीस लक्षांचा मुलूख, चार लक्ष खर्चास, याशिवाय पांच लक्ष बक्षीस घ्यावें
आणि गोसावी आमचे हवालीं करून तुम्हीं आम्हीं एक विचारें वागावें, असें
सदाशिवपंतामार्फत कळविलें. त्यांनींही चार कोस माघारें येऊन अलीबहादरांस
बहुतां प्रकारें सांगितलें. त्या समयीं गोसाव्यानें त्यांस भर दिली कीं, हा समय
पाटीलबावांचा गारद होण्याचा आहे. आपली फौज घेऊन बळवंतराव सदाशिव
व होळकर पुढें गेले आहेत त्यांसही माघारें आणवावें, आणि आपण व होळकर
असे कूच करून जयपुर प्रांतीं चलावें, अशी मसलत सिद्ध केली. तेव्हां अली-
बहादरांनीं होळकरांस बहुतां प्रकारें आणशपथ देऊन पाटीलबावांचे लक्ष सोडण्याचा
मनसबा केला. होळकरांचा कारभारी नारो गणेश पाटीलबावांचे लक्षांत चालतो,
म्हणून त्यास कैद करविला, (सप्टेंबर १७९०) बापू होळकरांस पत्र पाठवून
परत आणविलें. बळवंतराव सदाशिव पुढें फौजेंत सडे होते त्यांनीं अजमेर शहर
घेतांना पाटीलबावांचे फोजेपेक्षां अधिक कामकाज केलें (ऑगस्ट १७९०). नंतर
बिजेसिंगची लढाई मेडत्यावर झाली (१० सप्टेंबर १७९०). तेव्हां बळवंतराव
सदाशिवास अलीबहादरांनीं वारंवार पत्र पाठविलीं कीं, तुम्हीं पत्रदर्शनी निघून
येणें. त्यांचे समागमें चौ पथकांचे लोक गेले होते. त्यांसही त्यांचे सरदारांकडून
पत्रे पाठविलीं कीं, बळवंतराव सदाशिव निघून येण्यास अनमान करतील तर तुम्हीं
उठून येणे. याप्रमाणें पत्रे पाठवून ऐन समयास फौज उठवून आणिली. बापू होळ-
करांसही उठवोन आणविलें. याप्रमाणें गोसाव्यानें मसलत केली, त्याचीं राजकार-
