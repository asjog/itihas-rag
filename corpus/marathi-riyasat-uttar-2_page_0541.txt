मांडव घातले. त्यांनीं खाशांस विचारलें कीं, ‘याग करावा असें चित्तांत बहुत
आहे, पण साहित्य अनुकूल नाहीं. त्याजवर खाशांनीं सांगितलें, साहित्य काय
पाहिजे ते देववितों. माघ शु० १५ स यज्ञास प्रारंभ केला. यज्ञमंडप ठेंगणे
घातले. त्यास तिसरे प्रहरीं आहुती टाकते वेळीं आग लागली. त्याचे शांतीच्या
आहुती टाकिल्या. वद्य २ स तीन पशु व ३ स एक पशु मारिले. यज्ञमंडपांत
शूद्रांनीं जाऊं नये, पाहूं नये. रघूजीबाबा नित्य जाऊन कुंडाजवळ बसत होते.
आहुती टाकते वेळेस ब्राह्मणांसीं बोलावें, हे आहुत कोणती, कशाची? होमाचे
ब्राह्मणांचें चाळीस पन्नास पात्रांच्या स्वयंपाकाचें साहित्य नित्य कोठींतून पाठ-
वीत होते. सहावे दिवशीं यज्ञ समाप्त जाला. शास्त्रीबावा व ब्राह्मण खाशांची
बहुत स्तुति करीत होते कीं, कृतयुगीं विश्वामित्रांनीं यज्ञ केला, त्याप्रमाणेंच
हा जाला ! परंतु यांनीं यज्ञासंबंधीं धर्म किंवा ब्राह्मणसंतर्पण कांहीं केलें नाहीं.
हत्ती तोफा फुकटच्याच होत्या त्या दिल्या. होमाचे सोळा ब्राह्मण व आणखी
तीस एक यांस एकेक रुपया दक्षणा दिली. ब्राह्मणांस व लोकांस बहुत भ्रम
होता कीं, कनिष्ठ पक्षीं चार पांच हजार रुपये खर्च लागतो तो देतील. परंतु
कांहीच न केलें. गंगेस आल्यापासून दीडदोनशें ब्राह्मण जेवतात. बंदोबस्त
चांगला नाहीं. तीनशें पात्रांचा स्वयंपाक करितात त्यांची चौकशी नाहीं.’

यात्रेस निघण्यापूर्वी खंडोजी भोसले चिमणाबापू एकाएकीं मरण पावला,
त्याचें दुःख चिमाबाईंस अतोनात झालें. ‘ता. १२ मार्च १७९० रोजीं गंगेच्या
यात्रेहून नागपुरास वाड्यांत दाखल झाले. चिमाबाई येतांच बाहेर बहुत रडली.
शहरांत येतांच वाड्यांत गेली नाहीं, बाळाबाईच्या वाड्यांत जाऊन बसली.
सर्वांनीं जाऊन समजाऊन आणिली, परंतु खाशांस किंवा मुत्सद्यांस त्याचें
कोणासच वाईट वाटलें नाहीं. सर्वांनीं बंदोबस्त एकच कट करून कृत्रिम करून
अनर्थ केला.’ अशा या हकीकतींवरून तत्कालीन भोसलेशाहीचें थोडेंसें चित्र
दृष्टिपुढें येतें. अशीं आणखीं अनेक चरित्रें देतां येतील. पण तूर्त हें प्रकरण
येथेंच संपवून हा लांबलेला भाग समाप्त करणें जरूर आहे.