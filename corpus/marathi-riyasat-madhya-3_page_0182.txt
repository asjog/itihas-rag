लिहिल्याप्रमाणें करणें, [ ता. २५ ऑक्टोबर, १,२६०]. परंतु गोविंद-
पंताच्या लहानशा फौजकडून पावसाळ्यांत शत्रूच्या भर अंगावर चालून जाणें
शक्य नव्हते. पुढें पानपतावरून प्रत्यक्ष सदाशिवरावसुद्धां शत्रूवर चालून
जाऊ शकला नाहीं.

ता. २५ ऑक्टोबरच्या पत्रांतच अब्दाली बागपतावर यमुना उतरूं
लागल्याची सदाशिवरावास खबर होती. यमुनेच्या पूर्वतीरानें त्यानें कुंजपुऱ्याचे
मदतीस फौज पाठविली, पण ती पोचण्यापूर्वीच तें स्थळ काबीज होऊन
आपल्या सरदारांचा शिरच्छेद झाला व नजीबखानाचा व्याही व जवई
हस्तगत झाले, ही बातमी येऊन अब्दाली अतिशय चिडून गेला, आणि
मराठ्यांवर चालून येण्यासाठीं उतार पाहतांना बागपतासमोर छाती इतक्या
पाण्याचा गचक्या उतार त्यास मिळाला. चांदीच्या मोठ्या पत्र्यांवर कुराणांतील
कांहीं वाक्यें लिहून ते पत्रे त्यानें यमुनेंत सोडिले, [ एल्यट पु. ८ पृ. १४६ ].
नदींत हत्ती उभे करून त्यांजवरून सर्व जड सामान व तोफा पलीकडे नेण्याचा
हुकूम केला; आणि स्वतः तंग सोडलेला आपला घोडा यमुनेंत घालून पलीकडे
गेला. अशा रीतीनें तीन चार दिवसांत सर्व फौज त्यानें पलीकडे नेली. या
प्रयत्नांत पुष्कळ लोक मृत्युमुखी पडले. पण त्याची त्यानें क्षिति केली नाहीं.
बागपतावर मराठ्यांची थोडी फौज होती, तिनें अब्दाली अलीकडे येतांच पळून
कुंजपुऱ्याचा रस्ता सुधारला. अब्दालीनें येथे फौजेची गणती केली. त्यांत
स्वतःची, २४ हजार स्वार व वीस हजार पायदळ, सुजाउद्दौल्याची सुमारें तीस
हजार, व सर्व रोहिले सरदार मिळून तीस हजार, अशी एकंदर एक लाखावर
फौज भरली. शिवाय तोफा दोन अडीचशें होत्या. सोनपतापासून गणोरावरून
सराई संभाळकियापावेतों अब्दालीची छावणी झाली. नदी उतरतांना मराठी
फौज अब्दालीवर मारा करण्याऐवजी आपण होऊन मागें सरकली, तेव्हांच
अब्दालीनें मराठ्यांचे पाणी ताडलें. अशा अडचणींतच त्यास गांठलें पाहिजे
होते. त्याची स्थिरस्थावर होण्यापूर्वीच स०रा०नें त्यास कां गाठलें नाहीं
ते समजत नाही. आपता अंगावर येतो हैं बरें असें त्यास बाधके.
