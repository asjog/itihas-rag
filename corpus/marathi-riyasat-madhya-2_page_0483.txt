( सप्टेंबर स. १७५८ चेऊलची बखर खं. २ ले. ५६८. ) ‘ मानाजीस पुत्र औरस १० व रखेळीचे चार, त्यांत रघूजी आंगरे यास वजारतमाब व सरखेल किताब, व तालुका करार करून, वस्त्रें दिलीं. स. १६८० बहुधान्यनाम संवत्सरे. ’ [ धा. रा. च. पृ. २३ ]. शेवटीं शेवटीं बिकटगड किल्ल्यावरून मानाजीचें व नानासाहेब चें थोडें वितुष्ट आलें होतें; परंतु त्रिंबक महादेवाच्या सल्ल्यानें मानाजीनें पुण्यास जाऊन नम्रभावानें पेशव्याची समजूत काढिली, असा प्रकार उल्लिखित आहे. [ इ. सं. आंगरे यांची हकीकत पृ. १६-१८ ]

हबशावरील या मोहिमेच्या सुरुवातीची थोडी हकीकत इ. सं. त आली आहे [ ऐ. टि. मा. २ ले. २१ ]. ‘ पूर्वी स. १७३३ त बाजीरावानें जंजिऱ्यास वेढा घालून उत्तमप्रकारें सल्ला निमेनिम सत्ता करून दिल्यानंतर शके १६८० वैशाखमासीं बद्य पंचमीस ( ता. २७ मे स. १७५८ ) नानासाहेबीं सारे कोकणचे मामलेदारांस रामाजी महादेव मुख्य करून देऊन जंजिऱ्यास वेढा घालावया हुकूम केला. ते सारे मामलेदार मिळोन वेढ्यास बसले. जंजिऱ्याचा दाणापाणी बंद केलें. परंतु सीदी इब्राहीमसाहेबीं हरहुन्नरें करून आपले लोक रात्रीचे चोरगस्तीनें मुलखांत घालून झारे रयतीस उपद्रव भारी केला. वेढेकऱ्यांचा यत्न चालेना. हबशी अधिकच बळावत चालला. खोत, पाटील, जमेदार वगैरे लोक भयभीत होऊन पळून जाऊं लागले. रयतेचा इलाज चालेना. मराठ्यांचा हुकूम मानला तर हबशी येऊन घरें दारें जाळी, जिवंत मारून टाकी. हबशाचा हुकूम मानला तर मराठे जाच करीत...’ [ ही हकीकत पुढें अपूर्ण आहे. ] मोहीमेचें आधिपत्य आंगऱ्यास न देतां, पेशवे आपल्याच हस्तकास देत, याबद्दल आंगऱ्यास वैषम्य वाटून मोहीम नेटास लागत नसे.

रघूजी आंगऱ्यानें हबशाशीं मोठ्या निकरानें सामना सुरू केला. इंग्रजांनीं उघडपणें हबशास मदत केली. रघूजी ता. १९-४-१७५९