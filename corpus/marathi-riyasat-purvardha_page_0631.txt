व धोरणें हीं पुढील पिढीवर बरीच बिंबलीं होतीं. सह्याद्रीवरील डोंगरी किल्ले
सुस्थितीत होते. संभाजीच्या कारकिर्दीत फारशी घडामोड झाली नाहीं.
‘भालेराई’ शब्दाची ऐतिहासिक उत्पत्ति खालीं लिहिल्याप्रमाणं केसरीत
प्रसिद्ध झाली होती, ती ह्या वेळच्या स्थितीस अनुलक्षून आहे.-‘ त्या
वेळीं मोगलांस हरकत करण्याकरितां दोन निस्सीम महाराष्ट्रभक्त अवतीर्ण
झाले. त्यांचीं नांवें बाबाजी व रूपाजी. ह्यांचें मूळचें आडनांव भोसले.
त्यांनीं शिवाजीच्या कारकिर्दीमध्यें भाल्यानें शत्रूशीं युद्ध केल्यामुळें, त्यांना
‘ भालेराव ’ अशी पदवी मिळाली होती. ह्या दोघां बंधूंनीं राजाराम
चंदीस गेल्यानंतर महाराष्ट्रांत मोठी कामगिरी बजाविली. त्यांनीं पुष्कळ
सैन्य जमा केलें व मोगलांची पिच्छेहाट करण्याचा क्रम चालविला. मोगलांनीं
मराठ्यांचें ठाणें हस्तगत करून तेथें आपला अंमल बसविला, कीं लगेच
भालेरावांनीं त्यावर हल्ला करून व तेथील लूट करून मोगलांस हाकलून
द्यावें. तात्पर्य, मोगलांनीं व मराठ्यांनीं उभयतांनींही देश लुटून हैराण
केला. भालेराजी सैन्यास लुटीवांचून दुसरें साधन नसल्यामुळें त्यांनीं मोग-
लांचा अगदीं फडशा पाडिला. हा दंगा ‘ भालेराई ’ ह्या नांवानें प्रसिद्ध
आहे. ह्या दंग्यामुळें लोकांची हैराणगत झाली खरी, परंतु मुसलमानांचें
ठाणें कायमचें कोठेंही बसलें नाहीं. इतक्या अवकाशांत खुद्द छत्रपति,
प्रल्हाद निराजी व धनाजी जाधव वगैरे मंडळींनीं चंदीकडे जाऊन राज्याचा
नवीन घाट बसविला, व महाराष्ट्रांत नामांकित प्रधान अमात्य यांनीं
संताजी घोरपडे याची लष्करी मदत घेऊन व्यवस्था चालविली. त्या वेळीं
हें भालेरावांचें बंड मोडून त्यांतील सर्व लोक संताजी घोरपड्याच्या कडक
शिस्तीखालीं व रामचंद्रपंताच्या पक्क्या हुकमतीखालीं मराठ्यांस येऊन
मिळाले. तात्पर्य, मराठ्यांची राज्यव्यवस्था जुळेपर्यंत मुसलमानांची तारांबळ
उडवून,त्यांचा अंमल कोठेंही पक्का बसूं न देण्यास ही भालेराई उपयोगी पडली.
२. रायगडाचा पाडाव व येसूबाई.-( सन १६९० अखेर ).—
ह्या प्रसंगीं राष्ट्रोन्नतीचें काम कित्येक तरुण स्वार्थत्यागी मंडळींनीं तडीस
नेलें. ह्या मंडळींत शिवाजीचा द्वितीय पुत्र राजाराम याचें नांव प्रमुख
आहे राजारामाचा जन्म सन १६६१ त झाला असल्यामुळें, संभाजीच्या
मरणसमयीं त्याचें वय अठ्ठावीस वर्षांचें होतें. संभाजीनें त्यास रायगडावर
नजरकैदेंत ठेविलें होतें. शिवाजीनें प्रतापराव गुजराच्या मुलीशीं त्याचें