अशी खानास घमेंड होती. पण दोन महिनेपर्यंत किल्ला हातीं आला
नाहीं. शेवटीं एक सुरुंग उडून आंत जाण्यास लहानसें भोंक झालें. फिरं-
गोजी व त्याचे लोक इतक्या आवेशाने लढले, कीं प्रत्यक्ष शाएस्तेखानास
मराठ्यांचे पराक्रमाविषयीं अचंबा वाटला. फिरंगोजी त्याच्या हातीं सांपडला
तेव्हां त्याच्या शौर्याची तारीफ करून खानानें त्यास सन्मानानें वागविले; आणि
पुष्कळ प्रकारची लालूच दाखवून त्यास आपल्या नोकरींत येण्याविषयीं आग्रह
केला परंतु त्यानें खानाच्या सूचनेचा असा कांहीं तिरस्कार दाखविला, कीं
खानानें शाबास मानून त्यास इतमामानें शिवाजीकडे रवाना केलें. शिवा-
जीनें त्यास किती मान दिला असेल हें सांगणें नकोच. ‘तूं शर्थ केलीस’
म्हणून नांवाजून भूपाळगडची (खानापुरापासून दहा मैलांवर, जि. सातारा,)
हवालदारी त्याला दिली. फिरंगोजी सारख्यांच्या स्वामिभक्तीचीं उदाहरणें
त्या वेळीं अनेक घडलीं.

चाकणच्या अनुभवावरून मराठ्यांचे डोंगरी किल्ले घेणें फार दुर्घट आहे,
असें शाएस्तेखानानें औरंगजेबास कळविलें. खान एकनिष्ठ, मुत्सद्दी व
अनुभवी होता. दक्षिण देशाची व इकडील लोकांची त्यास चांगली
माहिती होती. बादशहानें हा डोंगरी मुलूख जिंकण्याचा नाद सोडून,
युक्तीनें शिवाजीशीं समेट करावा, अशी त्यानें बादशहास सल्ला दिली.
परंतु मराठ्यांच्या पराक्रमाविषयीं औरंगजेबाची खात्री होण्यास आणखी
असल्या पुष्कळ प्रसंगांची जरूर होती. म्हणून रजपूत राजा जशवंतसिंह
यास औरंगजेबानें खानाचे मदतीस गुजराथेंतून पाठविलें. तेव्हां मोगलांची
अफाट फौज पुण्याचे आजूबाजूस जमली. इकडे नेताजी पालकर मोगलांचा
मुलूख उद्ध्वस्त करीत होता.

पुण्यांत स्वतः खान शिवाजीच्या वाड्यांत राहत होता. नजीकच
सिंहगडावर शिवाजी होता. मराठ्यांनीं कपटानें घात करूं नये, म्हणून
खानानें आपला बंदोबस्त विशेष काळजीनें केला होता. पुणे शहराची
नाकेबंदी केली असून कोणाही हत्यारबंद मराठ्यास परवानगीशिवाय
शहरांत येण्याची मनाई होती. अशा प्रसंगीं एक चमत्कारिक युक्ति
शिवाजीनें योजिली, तिजवरून त्याचें साहस व कल्पक बुद्धि हीं व्यक्त
होतात. दोन ब्राह्मण शहरांत पाठवून खानाच्या व्यवस्थेची बारीक खबर
त्यानें आणविली; आणि त्यांजकरवीं मोगल फौजेतील एका मराठे शिले-