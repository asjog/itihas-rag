पुष्कळ गळ घातली. परंतु स. १७३१.३२ पावेतों प्रमुख सरदार निरनिराळ्या
कामांत गुंतलेले होते. ब्रह्मद्रस्वामी शाहूपार्शी पेशव्याची तरफदारी करतो हा
प्रकार प्रतिनिधाचा मुतालिक यमाजी शिवदेव वगैरे मंडळीस खपत नव्हता. ते
स्वामीचीं कारस्थानें बिघडवून टाकण्याचा प्रयत्न करीत.

कान्होजी आंगरे थोडाबहुत मराठमंडळाशीं फटकून वांगे. वसुलाची फेड वेळे-
वर न केल्याबद्दल शाहूनें त्याची अनेकवार कानउघाडणी केली आहे. त्याचा मुलगा
सेखोजी आंगरे यास शाहूनें सरखेलीचा कारभार ता. २१-७-१७२९ रोजी
सांगितला. हा सखाराम ऊर्फ सेखोजी राजनिष्ठ व इमानी असून हबशांचे प्राबल्य
'मोडून मराठी राज्याच्या अभिवृद्धीसाठीं मनापासून झटणारा होता. शौर्याची
आवड, भारदस्तपणा व शालीनता हे गुण सेखोजीच्या अंगीं विशेष होते.
त्याची आई मथुराबाई ही कर्तृत्ववान् व मराठी राज्याची अभिमानी होती.
तिचा व ब्रह्मद्रस्वामीचा पत्रव्यवहार वाचण्यालायक आहे. हबशांच्या युद्धांत
तिनेंच आंगऱ्यांचे तर्फे पुढाकार घेतला होता. स. १७३२ ता. १२ फेब्रुवारीस
बाजीराव कुलाब्यास गेला होता. ' त्यांच्या आमच्या परस्पर भेटी झाल्या
उत्तम प्रतीनें सौरेस्य जाहलें,' असें सेखोजी लिहितो. याशिवाय बांकाजी
नाईक महाडिक नांवाचा दुसरा एक शूर सरदार आंगऱ्यांचे पदरी होता त्याने
या पुढील मोहिमेंत चांगलाच पराक्रम गाजविलेला आहे. (शा. रो. १३९).

कान्होजीच्या पश्चात् हबशांनी कोंकणांत बराच उपसर्ग मांडिला. तथापि
सेखोजर्जाच्या व्यवस्थेपुढें हबशांचें विशेष कांहीं चाललें नाहीं. हबशांचे निर्मूलन
करण्याचा मात्र उद्योग ब्रह्मद्रस्वामीनें तसाच नेटानें चालविला होता. त्यावरून
यशवंतराव महादेव पोतनीस यास शाहूनें जंजिऱ्याचे कारस्थान रचण्यास कोंक-
णांत पाठविलें. त्या सुमारास म्हणजे सन. १७३३ च्या फेब्रुवारीत जंजिऱ्याचा
मुख्य अधिकारी सीदी रसूल मरण पावला. त्यास अंबदुल्लां नांवाचा वडील
मुलगा असून, सीदी संबूल, अंबर, रहआन, याकुत, हसन वगैरे आणखी
सहा लहान मुलगे होते. अबदुल्लाचा मुलगा सीदी रहमान हा आणखी एक
वारस असून त्याचा इतराशीं बेबनाव होता. शिवाय शेख याकूब नांवाचा हबशांचा
एक पराक्रमी सरदार मूळचा कोळी असून मुसलमान झालो होता, तो शेखजी
