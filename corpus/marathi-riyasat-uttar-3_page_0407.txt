बापू रघुनाथ दिघे म्हणून होता, त्यानें मैनाबाईचा बंदोबस्त राखिला. बापू रघुनाथ
याचे घराण्यास धारचे दिवाण असें नांव असून त्यांची एक शाखा बडोद्यास आहे.
कान्होजी गायकवाड बाहेर भटकत होता तिकडे त्याचा निभाव न लागतां
स. १८०६ त त्यानें वॉकरकडे तडजोडीचं बोलणें सुरू केलें, आणि सालाचा ४०
इजार तनखा घेऊन स. १८०८ च्या एप्रिलांत पादरा येथे वास्तव्य केलें तेथे दोन
तीन वर्षे काढल्यावर पुनः स. १८११ त त्यानें बडोदें हस्तगत करण्याचा उद्योग
चालविला. राणी तख्ताबाईनें त्यास पैसा व माणसें पुरविलीं. त्याच्या हालचालींची
बातमी चांगली राखून इंग्रजांनीं ता. २०४०१८१२ रोजीं पादरा येथे अकस्मात्
छापा घालून त्यास पकडिलें; आणि वेड्या घालून प्रथम सुरतेस, तेथून मुंबईस व
शेवटीं मद्रासेस रवाना केलें तिकडेच त्याचा अंत झाला. कान्होजीबद्दल फत्तेसिंग
वैगैरे सर्वांस मोठी हळहळ वाटत होती, पण इंग्रजांपुढे कोणाचा इलाज चालला
नाहीं. राणी तख्ताबाईलाही इंग्रजांनीं सख्त बंदी केली ह्या सर्व प्रकरणांत इंग्रजांस
गंगाधरशास्त्री याचा अत्यंत उपयोग झाला, म्हणून त्यांनी त्यार्च प्रतिष्ठा वाढवून
त्यास सालाचा ६० हजार तनखा व मुतालिक ही पदवी दिली. अर्थात् या राष्ट्र-
द्रोहाबद्दल सर्व बडोदें शास्त्र्याचे विरुद्ध झालें यांत नवल नाहीं बाळाजीपंत नातू व
गंगाधरशास्त्री या दोघांनी मराठ्यांचे इतिहासांत अपूर्व लौकिक मिळविला आहे. त्रिंबकजी
डेंगळ्यानें शास्त्र्यास दीर्घायुष्य लाभू दिले नाहीं, म्हणून त्याचा उद्योग थोडक्यांतच
बंद पडला. इतउत्तर शास्त्र्याची रवानगी पुण्यास होऊन तिकडे त्याचा खून झाल्यानें
मराठशाहीची इतिश्री कशी ओढवली तो कथाभाग पुढील प्रकरणीं व्यक्त होईल.
७ गंगाधर शास्त्र्यास पुण्यास येण्याचें प्रयोजन. - मध्यंतरीं फत्तेसिंग
रीजंट झाल्यापासून संस्थानच्या कारभारांत कांहींच सुधारणा झाली नाहीं. इंग्रजांचें
वर्चस्व दिवसेंदिवस वाहूं लागलें तें कोणासही बरें वाटेना. इंग्रजांशीं उघड सामना
करण्याची तर ताकद कोणास नव्हतीच, आणि जो कोणी त्रिरोध दाखवी त्याचा
निःपात होऊं लागला. अशा स्थितींत पुण्यास बाजीरावाकडे वटोदरवासी लोकांचे डोळे
लागले. समग्र हिंदुस्थानांत स. १८१३-१४ सालांत जो उठावा इंग्रजांविरुद्ध चालू झाला,
त्याची लाट बडोद्यास पोंचली, आणि अनेकांचे प्रयत्न त्या दिशेनें तेथेही चालू झाले.
आनंदराव स्वतः अगदींच निःसत्त्व होता, आणि फत्तेसिंगासही इंग्रजांविरुद्ध हालचाल
करण्याची छाती होईना. बडोद्यांतील यच्चयावत् हालचाली शास्त्र्यामार्फत रेसिडेंटास
कळत, म्हणून त्यास हरयुक्तीनें दूर करावें अशी तेथे मोठी सार्वत्रिक भावना उत्पन्न
झाली. सीताराम व राणी तख्ताबाई यांनीं या बाबतींत पुढारपण स्वीकारिलें. गोविंदराव
