विलेल्या आपल्या पत्रांत उल्लेख केला आहे. पोर्तुगीस हल्ला करतील
तर बाणकोट तुमचे फार उपयोगाचें होईल असें इंग्रजांचे म्हणणे होतें.
त्यावर नानासाहेबाने जवाब दिला कीं “ तुम्ही आम्ही मिळून या
पोर्तुगीक्षांस समूळच काढून टाकूं या म्हणजे झालें. ” त्यावर इंग्रजांनीं
आपले दोन वकील जॉन् स्पेन्सर व टॉमस बायफील्स यांस पुण्यास
पाठविलें. बोलाचालीचें मुख्य काम स्पेन्सरनेंच केलें. ऑक्टोबरचे आरंभीं
पुण्यास या वकिलांनीं पेशव्याची भेट घेतली. त्या वेळीं सदाशिवराव व
राघोबा हेही हजर होते. निजामाचे राज्यांतून बुसीस हुसकून देण्यासाठी
पेशव्यानें इंग्रजांची मदत मागितली. अशीच मागणी निजाम सलाबतजंगानें
मद्रासकर इंग्रजाकडे केली आहे असें वकिलाने पेशव्यांस कळवून सांगितले
कीं, या गोष्टीचा निकाली जबाब आतांच देतां येत नाही. वास्तविक
यावेळीं कलकत्याकडे इंग्रजांची फारच धांदल उडाली होती. पुढें ता. १२
ऑक्टोबर रोजीं पेशव्याचा व इंग्रजांचा १८ कलमांचा लेखी ठराव पुण्यास
झाला.त्याचा मतलब कीं,स्पेन्सर परत निघाल्यापासून २४ दिवसांनीं विजयदुर्ग
इंग्रजांनीं सोडून द्यावा; आणि बाणकोट वगैरे दहा गांव पेशव्यांनीं इंग्रजांचे
हवालीं करावे. पेशव्यानें मागील कांहींएक बाबतींबद्दल इंग्रजाकडे
मागणी करूं नये. तुळाजी आंग्र्यास घाटाचे खालीं मुलूख वगैरे देऊं
नये; बाणकोटच्या खाडींत सीदी चौथाई जकात घेत असे. त्याची तोड
पेशव्यानें परभारे काढावी आणि इंग्रजापासून पूर्वी ठरल्यापेक्षां ज्यास्त
जकात इंग्रजी मालावर घेऊं नये. ( डफ व खं. २ )
दिल्लीवरच्या स्वारीस इंग्रजांनीं आपणास तोफखान्याची मदत द्यावी
अशी मागणी पेशवा व रघुनाथराव यांनीं इंग्रज वकिलाकडे केली, त्याला
त्यानें टाळाटाळीचें उत्तर दिलें. यावेळीं इंग्रजांची एवढी ताकद नव्हर्त
व ते फ्रेंचांशीं चाललेल्या युद्धांत गुंतलेले होते. सदाशिवराव व नानासाहेब
यांचा उद्देश तर पोर्तुगीक्ष, फ्रेंच व इंग्रज ह्या सर्वांसच देशांतून काढून
लावण्याचा होता. पानपतानंतर सर्वच मनु बदलला, त्यामुळे हा उद्देश