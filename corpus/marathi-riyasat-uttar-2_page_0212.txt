भिकाजी नारायण पाळंदे व सदाशिव शामराव अस्वलकर हे दोन हुशार
आपल्या खात्रीचे कामगार नानानें मुद्दाम अलीबहादराबरोबर दिले होते. त्यांचें
सुद्धां अलीबहादराशीं पटलें नाहीं. पाळंदे ता. २३-१-१७९० रोजी नानास
लिहितो, 'आम्ही अलीबहादरास वारंवार सांगितलें कीं, ज्या गोष्टींत सरकारनफा
होऊन नक्ष राहील, तीच गोष्ट आपण करावी. परंतु हे परभारें पाहिजे तशा
खटपटी करितात, त्या पुर्तेपणें समजूं देत नाहींत. एक वेळां कोणी कारभारी
समागमें न नेतां आपणच आबा चिटणीस (पाटीलबावांचे) यांचे घरी जाऊन
चार घटका खबलत केलें. हे आबास बोलले, 'पाटीलबावांची आमची सफाई
करून द्या कीं, त्यांनीं आम्हांवर ममता पूर्ववत् करावी.' तेव्हां चिटणीस बोलले,
' गोसाव्यास एखादे स्थळीं पोंचवा म्हणजे सफाई होईल.' त्यावर हे बोलले,
'मग तुम्हासारख्यांस मध्यस्थीस घालण्याचें फळ काय ? गोसावी पाठविला मग
तर ममता करतीलच. परंतु गोसाव्याची मुक्तता होऊनच त्यांची आमची सफाई
व्हावी, ही गोष्ट तुमच्यासारख्यांनी करावी.' परंतु चिटणीसांचा भाव कीं, 'विना
गोसावी स्थलांतरीं गेल्याशिवाय सफाई होणे शक्य नाहीं.' तेव्हां फिरोन यांनीं
उत्तर केलें कीं, 'बावा आम्हांवर ममता न करीत तर येथे राहणेंच ठीक नव्हे.
पाटीलबार्वांचा निरोप घेऊन देशींच जाऊं.' अशीं उदासीनतेचीं बोलणीं चिटणी-
सांचे घरीं जाऊन बोलणें लोकांत चांगलें दिसलें नाहीं.'
सदाशिवपंत दिवाणाचें व अलीबहादराचें तर चांगलेंच वांकडे पडलें. पाळंदे
लिहितो, 'अलीकडे सदाशिवपंत दिवाणजीशीं व अलीबहादराशीं वैमनस्यता पडली
आहे. चौघांनीं रदबदल करून उगेच बाह्यात्कारीं ऐक्य करून दिलें आहे; पण
चित्त शुद्ध नाहीं. याजकरितां जयपुरचे मुलखांत फौज पाठवावयाची तिजबरोबर
सदाशिवपंतांस पाठविणें यांच्या चित्तांत येत नाहीं. दुसरे कोणाबरोबर मोठे सरदार
जाणार नाहींत. त्यांचे चिरंजीव बळवंतराव गेले, त्यांजबरोबर कोणी सरदार
दरोबस्त गेले नाहींत. तेव्हां हे आम्हांस म्हणतात, तुम्ही जा. आम्ही उत्तर
केलें, माझें लिहिण्याचे काम. फौजेंत मी कांहीं पाहिलेलें नाहीं. दुसरा कोणी केलेला
माणूस पाठवावा. तेव्हां ते बोलले की, 'सदाशिवपंतास तों पाठवावयाचें नाहीं,
दुसरे कोणाबरोबर लोक जाणार नाहींत; आणि फौज गेल्याशिवाय पाटीलबावा
खर्चास देतात तेंही देणार नाहींत.' माझ्यानें टाळवेल तोंपर्यंत टाळीत आहे.
गोसावी याजकडे जयपुरचे वकील येऊन खलबतें करतात त्यामुळे पाटीलबा वांस
बरें वाटत नाहीं.'
