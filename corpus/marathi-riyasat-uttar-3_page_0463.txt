युद्धांत ठांसून उभा राहिला. या दोघां मुलांच्या अंगीं होळकर घराण्याचें बाणेदार
रक्त चांगलेंच उसळत होतें, पण पळ काढणाऱ्या फितुरी लोकांस कोण आवरून
धरणार ! ते सर्व सामानसुमान टाकून सितामऊकडे पळून गेले. छावणींतील सामान
व ६३ तोफा इंग्रजांचे हातीं पडल्या. फौजेंत एकमुखी शिस्त असती तर या लढाईत
इंग्रजांचा साफ फन्ना उडाला असता. तथापि इंग्रजांचे ६०४ इसम जखमी व १७४
इसम मयत झाले. त्यांत मोठमोठे अंमलदारच पुष्कळ मारले गेले. जखमी लोकांच्या
शुश्रूषेकरतां हिस्लॉप महित्पुर येथे राहिला, आणि माल्कम होळकरांचे पाठलागावर
गेला. यापूर्वीच गुजरातची इंग्रज फौज आगाऊ हुकूम आल्याप्रमाणें माळव्यांत येत
होती, ती ता. २४ डिसेंबर रोजी रतलाम येथे दाखल झाली, आणि तेथून लगेच
माल्कमचे मदतीस त्याचे पाठोपाठ जाऊन ता. ३० डिसेंबर रोजीं मंदसोर येथे
पोंचली. इकडे सीतामऊ येथे अमीरखान व गफूरखान यांनी मल्हाररावाची आई
केसरावाई व तात्या जोग यांस स्पष्ट कळविलें, कीं इंग्रजांशी लढून निभाव लागण्याचा
बिलकूल संभव नाहीं. तेव्हां कसेंही करून तहानें प्रकरण मिटविलें पाहिजे. या संबंधानें
वाटाघाट होऊन सरदारांनी केसराबाईस तह करण्याची कुलअखत्यारी दिली, आणि लगेच
तिनें तात्या जोग यास तहाचे वाटाघाटीसाठीं माल्कमकडे पाठविलें. माल्कमचा तळ जवळच.
सीतामऊचे उत्तरेस मंदसोर येथे होता. पश्चिमेस प्रतापगडावर केसरावाईचा मुक्काम होता.
या प्रकरणांत असें दिसून आलें, कीं एकूण एक मराठे सरदार इंग्रजांशीं लढण्यास उत्सुक
होते. परंतु अमीरखानादि मुसलमान सरदारांस इंग्रजांनीं लालूच दाखवून अंतस्थपणें
वश केलें होतें. त्यांनीं हातपाय गाळून इंग्रजांशीं तह करण्याचाच हह्य धरला. गफूरखानानें
आपला एक वकील मीरजाफीरअली नांवाचा माल्कमकडे पाठविला. त्यानें जाऊन
तहाची विनवणी केली. त्यावरून बोलणें करण्यास माल्कमनें तात्याजोग यास आपल्या
छावणींत भेटीस बोलाविलें. ता. १०१०१८१८ रोजीं त्यांच्या भेटी झाल्या, तेव्हां
माल्कमनें त्यांना खालील अटी कळविल्याः-
१ मल्हाररावानें इंग्रजांचा ताबा कबूल करावा. २ अमीरखानास आपल्या जवळून
काढून द्यावें आणि त्याच्याशीं इंग्रजांनीं स्वतंत्र तह केला आहे त्यास होळकरांनीं
मान्यता द्यावी. ३ बुंदीच्या उत्तरेकडील व सातपुड्याच्या दक्षिणेकडील होळकरांचा
जो प्रदेश असेल तो त्यांनीं इंग्रजांस द्यावा. ४ इंग्रजांची तैनाती फौज आपल्या-
जवळ ठेवून होळकरांनीं स्वतःची फौज तीन हजारांहून जास्त ठेवू नये. या अटी-
