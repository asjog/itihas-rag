लोक जवळ कुमकेस आहेत. रात्रंदिवस सडे फोजेनें गनिमी करावी' असें
१८ सप्टेंबरला सदाशिवराव पंतास लिहितो [ १.२४४ ], सप्टेंबर महिन्यांत
अब्दालीची हालत कशी होती, हें खालील मजकुरावरून दिसतें. ' चार
रोजांखालीं सुजातउद्दौले अब्दालीजवळ गेले. अब्दालीनें त्यांजला सांगितलें,
तुम्ही मातबर, दोन करोड रुपयांचा मुलूख तुम्हां खालें. मी हैराण, मजवर
शिपायांची तलब चढली. याची तजवीज करून देणें. हें ऐकून सुजा सखेद
जाले. शहावल्लीखानाकडे गेले, कीं मी तुमचे इमानवर आलों, आतां हें
काय ! वजीर शहावल्लीखान बोलला, तुम्ही लुच्यांचे सांगीवरून आलां.
आम्ही तुम्हांस इमान पाठविलें नाहीं. नदी उतरून तुम्हांवर कोण येत होता?
जसे आलां तसे शहास राजी करा'. त्याजवर फजीत होऊन डेरां आले. नजीब-
खानानें अब्दालीस सांगितलें, 'मी सुजास घेऊन आलों. आतां रुपये घेणें तेव्हां
सोडणें.' हें वर्तमान ऐकून सुजा व नजीबखान यांस बिघाड झाला. एक करोड
रुपये सुजाजवळ मागतात, हें वर्तमान घनसुंदरदामानें लिहिलें आहे., सुजानें
घनसुंदरदासास कळविलें, मजला नजीबखानानें फसविलें. श्री. भाऊसाहेबांनीं,
सरदारांनीं, गोविंदपंतांनीं व माझे आईनीं सर्वांनीं सांगितलें कीं तुम्हीं न जाणें.
त्यांचें न ऐकोन या कुंटणाचे बोलास लागोन आलों, फजीत पावलों. अब्दा-
लीचे लष्करीं गडबड झाली, सर्व लहानथोर मराठ्यांशीं सलूख करून आपले
देशास जावयाचा मनसुबा करितात. लढाईची हिंमत त्यांत राहिली नाहीं.
दहा हजार घोडे उंट खेचर अनुपशहरीं मेले, नित्य मरतात. स्वामींचें दैव थोर
सर्व उत्तमच होईल.' [ १.२४६ ]. त्याच वेळीं कपिलाषष्ठीचें महापर्व
[ बहुधा भाद्रपद वा. ३० ता. ३० सप्टेंबर ], असून त्यासाठीं गंगास्नानास
पंतानें आपले मुलगे व जनार्दनपंत यांस आपले जवळ बोलाविले. ( १.२४७ ).
गोविंदपंतास पत्र लिहिण्याचें काम तरी दररोज मोठेंच होतें. अब्दाली,
रोहिले, सुजा वगैरे मंडळीचीं कारस्थानें व हालचाली पंतासच चांगल्या समजत
होत्या, आणि सर्व प्रकार विस्तारपूर्वक तो सदाशिवरावास, दक्षिणेंत नाना-
साहेबास, बुंदेल खंडांतील आपल्या हस्तकांस व इतर मंडळीस व राजे