( राजाराम ) चंदीहन आल्यावर, त्यांनीं सर्फराजी करून कान्होजीस 'सरखेल'
हा किताब दिला. ' सारांश, मराठशाहीवरील भयंकर आघातांत कान्होजी आंग-
ऱ्यानें पश्चिम किनाऱ्यावरील मराठ्यांच्या सत्तेचें उत्तम प्रकारें 'रक्षण केलें.' सर्व
राष्ट्रांच्या गलबतांवर तो हल्ले करी. त्रावणकोरपासून मुंबईपावेतों एकंदर किना-
ऱ्यावर कान्होजीची छाप बसली नाहीं असें एकही ठिकाण नव्हतें. किनाऱ्या-
वरचे किल्ले त्यानें मराठ्यांच्या ताब्यांत ठेविले. सुवर्णदुर्ग व विजयदुर्ग येथे
आरमारसंबंधीं साहित्याचीं कोठारें असून कुलाबा हें आरमाराचें मुख्य ठाणें होतें.

' आंगरे घराण्याचा संपादक कान्होजी हा अंगानें स्थूल, वर्णाने काळा व
खांद्यानें मजबूत होता. त्याचा चेहरा उग्र व डोळे पाणीदार होते. त्याचे हुकूम
कडक असून ते मोडणारास जबरदस्त शिक्षा होत असे. परंतु हाताखालच्या
लोकांशी तो उदारबुद्धीनें, ममतेनें व बरोबरीच्या नात्यानें वागे. '

स. १६९० च्या सुमारास तुकोजी मरण पावल्यावर त्याचा मुलगा का-
न्होजी काम पाहूं लागला. सन १६९७-९८ च्या सुमारास भिवजी गुजर व
कान्होजी आंगरे यांचा आपसांत कांहीं तंटा लागला; व आंगऱ्यानें गुजर यास
अटकेंत ठेविलें. पुढें गुजर लवकरच वारला व आंगरे हा मराठ्यांच्या आरमा-
राचा अधिपति झाला. तेव्हांपासून त्याचा प्रतिकार करण्याकरितां इंग्रज, फिरंगी
व मुसलमान हे त्रिवर्ग एकत्र जमून आंगऱ्याशीं युद्ध करूं लागले. त्यांत इंग्र-
जांनीं हा झगडा पुष्कळ दिवस चालू ठेविला. मुसलमानांनीं मात्र थोडक्याच
दिवसांत आंगऱ्याशीं तह करून युद्धांतून आपलें अंग काढून घेतलें. शाहू
आल्यावर आंगऱ्यानें ताराबाईचे तर्फेनें पेशव्याचा कल्याण प्रांत काबीज करून,
राजमाची, लोहगड वगैरे घाटमाथ्यावरचे किल्ले त्यानें हस्तगत केले. त्याच्या
बंदोबस्ताकरितां शाहूने पेशवे बहिरोपंत पिंगळे यास स... ...ज देऊन
पाठविलें, बहिरोपंताबरोबर खंडो बल्लाळचा भाऊ निळो... ... आंगऱ्यानें
त्यांचा पराभव करून उभयतांस लोहगडावर ... ... हें वर्तमान
ऐकून शाहूला मोठी धास्ती पडली. पुढील वर्षीं ब... ... मोहिमेहून