दुसरेच दिवशीं मरण पावला. * परंतु ही गप्प साफ खोटी असून महादजी महिना
दोन महिने तापानें आजारी असून, त्यांतच त्याचा वानवडीच्या छावणींत अंत
झाला, हे त्याच्याच चिटणीसांनी लिहिलेल्या अनेक पत्रांनीं आतां निर्विवाद सिद्ध
आहे. ता. ५-६-१७९३ च्या पटवर्धनाच्या पत्रांत मजकूर आहे कीं, 'महादजी
सिंदे यांस आज आठ दिवस ज्वर येतो. खुद्द पेशवे एक वेळ समाचारास गले
होते. नानाही जाऊन आले. हरिपंत तात्या तर एक दोन दिवसां आड नेहमीं
जातात.' यावरून पुढें जवळ जवळ आठ महिने महादजी थोडथोडा आजारीच
होता असे म्हणावें लागतें. म्हणजे स. १७९२ च्या जूनपासून १७९३ च्या
जूनपर्यत जी अनेक प्रकरणें त्यानें जोरानें धसास लावली, तशा प्रकारचें एकही
प्रकरण या पुढच्या आठ महिन्यांत त्यानें हातात घेतलेलें नमूद नाहीं. मात्र तो
अगदींच अंथरुणास खिळून नव्हता, आणि आपला आजार विकोपास जाईल
अशी खुद्द त्यास सुद्धां कल्पना नव्हती, ही गोष्ट मृत्युपूर्वीच्या मुबलक पत्रांत
स्पष्ट आहे. शेवटचे एक दोन दिवस अत्यवस्थ झाला, तेव्हां कोणतीच निरवा-
निरव त्यास करतां आली नाहीं. जगन्नाथ विश्वनाथाचें खालील खुलासेवार पत्र
ता. १५-२-१७९४ चें उपलब्ध आहे. 'स्वामीचे सेवेसीं विनंति. सेवकाचे
कृतानेक सा. नमस्कार विज्ञापना ता॥ माहे माघ व ॥ १ शनवार दोन प्रहर
मु॥ लस्कर नजीक पुणे जाणोन वर्तमान. श्रीमंत महाराजांस शुद्ध १३ बुधवारी
कांहींसी सीतज्वराची भावना जाली. नंतर पांच सात रोज सामान्यांतच
दिवस गेले. या दो महिन्यांत पांच चार दिवस शैत्य व्हावें त्यांत ज्वरांश
दाखवावा. मागती आठ च्यार रोज समाधान वाटावें. सरदीची हवा.
सिकारीस जात होते, यामुळे कसर येती हैं सर्वोचे मनांत. तसेच हेही दिवस
आहेत असें जाणोन सामान्य उपाय केले. हकीमजी आपले चालीचे जुलाब
देत गेले, परंतु गुणास कांहीं आलें नाहीं. मंगळवार द्वादसीस प्राथःकालापासून
कफ जाला तो शैत्य उपचारामुळे जाला. दुसरी औषधे द्यावीं म्हणोन पांच
सात वैद्य जमा केले. उपचार करावा हे योज्यना करून औषधे चालू
केली, परंतु लागू होईनात. चढ होत चालला. बोलणें राहिले. बुधवार
त्रयोदसी सायंकाळी श्रीमंत राजश्री नाना फडणीस समाचारास आले. अगो-
धरही येकदोन वेळां आले होते, तेव्हां बोलणें परस्परे जालें. या वेलेस कांहीं

