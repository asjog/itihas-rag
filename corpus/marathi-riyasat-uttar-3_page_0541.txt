आज्ञा केली ऐसीजे. तुम्ही कोपरगावांस गेल्यापासून पत्र आलें नाहीं तरी वरचेवर
पत्र पाठवून खुशाल अर्थ कळवीत जाणें. आम्हां विषयीं कोणे गोष्टीचा संशय मनांत
न यावा. कोणीं कांहीं समजावल्यास समक्ष गांठ पडोन संशय निवृत्त होत असावा.
चित्तांत संशय धरूं नये. भेट व्हावी हा मानस आहे तरी याचा योग कधीं घडेल
त्याची सूचना लिहून पाठवावी. आमचा सर्व भार तुम्हांवर आहे तुम्हीं पेशजी
सातारियाचे मुक्कामास येऊन गौरव करून मर्जीचा संतोष केला त्यांचें स्मरण वारंवार
येतें तें पत्रीं कोठवर लिहावें ! आम्हास जोड राव तुमचीच आहे. त्यास मनोमन साक्ष
आहे. भेटी अंतीं सर्व सविस्तर कळून येईल. जाणीजे. छ २९ मोहरम तिसा मया तैन
व आलफ. बहुत लिहणें तरी सुज्ञ असा.' ता. १०-६-१८०९ चे माईसाहेबांचें पत्र,
"पेशजी तुम्हांकडील खिजमतगार चार आसामी तेथें होत्या. त्या चांगल्या साळसूद
येथें राहण्याजोग्या होत्या. तरी त्या अगर दुसऱ्या येथून हुजरे आले आहेत त्यांज-
बरोबर सत्वर पाठवून देणें.' ता. २५-७-१८०९ चें पत्र. " तुम्ही गेल्या पासून वर्त-
मान कळत नाहीं, याज करितां सदोबाची रवानगी केली आहे ते बोलतील. अलपिस्टन-
साहेब पुण्यास गेले, त्यांचा समाचार व खुशी बहुत तऱ्हेनें करून उत्तर पाठवावें. "
ता. ३०-९-१८०९ चें पत्र, "पेशजी तुम्ही विठू जगन्नाथ याजबरोबर सासवडचे
मुक्कामाहून निरोप सांगितला. कच्चा मजकूर त्रिंबजी डेंगळा याजबरोबर लिहून पाठवावा,
म्हणजे ध्यानीं येईल. आम्हास कोणतीही गोष्ट कळविणें तरी तुम्हां खेरीज कळविणार
कोण आहे? येथील काळजी तुम्हांस आहे. आंब्यांच्या डाल्या पाठविल्या त्या पोंचल्या."
ता. ४-१-१८१० चें पत्र. " भृगुवारीं सायंकाळचे सहा घटका दिवसास चि०
आप्पा महाताचे पुढें बसून हत्ती चालवीत होता. हा हत्ती तुम्हीं दिलेला होता. तो
भडकला. खालीं बसेना. शेवटीं हत्तीस वैरण दाखवून लंगर केला. मग आप्पा खालीं
उतरला. बाबा महातास खूप रागावला. मग त्यास दोन चपराकाही लगावल्या.
महात बदलला पाहिजे. " ता० ६-२-१८१० चें पत्र. " माईसाहेबांस समाधान
नाहीं. सबब आपण औषध खर्चाबद्दल व मर्जी खर्चाबद्दल त्रिंबकजी डेंगळा याजकडून
एक हजार रुपये देवाविले ते पावले." ता० १०-१२-१८१० चें माईसाहेबांचें पत्र,
" श्री पंढरी, शंभु महादेव व जेजुरी येथें स्वारी गेली होती ती आश्विन शु॥
१५ भृगुवारीं सातारीं आली. यात्रेस जावें असें मनांत होतें, त्याची गोष्ट तुम्हांपाशीं
काढतांच तुम्ही अगत्य धरून घडविलें त्याचा संतोष वारंवार होतो त्याचा विस्तार
पत्रीं कोठवर लिहावा ? आजवर घडलें नाहीं, पुढें घडण्यास अशक्य, तें राव तुम्ही