वागत असल्यामुळे इतरांस तो पाहिजे तसा वांकवी यांत नवल काय ! घाटग्याची हीं
कारस्थानें सुरू होतांच भोपाळच्या नबाबाचे वकील इंग्रजांकडे पर्ने घेऊन आले,
आणि रेसिडेंटास म्हणू लागले की, 'सिंदे हुशंगाबादेवर चालून येतात. भोसल्यापासून
भली मोठी रक्कम घेऊन सिंद्यानें हे आपले परगणे जिंकून भोसल्यास देण्याचा करार
केला आहे. या कार्मी इंग्रजांची फौज सुद्धां सिंद्याची मदत करणार असा आमचा
तर्क आहे. तर इंग्रजांनीं आमचेवर कृपा करून आमचा सांभाळ करावा; आणि आमचे
परगणे हातून जाणार नाहींत अशी तजवीज ठेवावी.' वकिलांचें म्हणणे ऐकून
घेतल्यावर रेसिडेंटाची खात्री झाली, कीं कांही तरी जंगी कारस्थान मराठ्यांचे शिजतें
आहे. सिंदे भोसल्यांचें संगनमत होऊन त्यांचे आपसांत गुप्त करार ठरले असावे; मग
ते सर्वानीं मिळून इंग्रजांस घालवून देण्याचे असोत, किंवा नुसती लुटालूट करून पैसा
जमविण्याचे असत. सर्जेराव घाटगे परत आल्यावर तर रेसिडेंटाचा हा समज
चांगलाच वळकट झाला. याचा निकाल करून घेण्यासाठीं ता. ११०८०१८०४ रोजीं
रेसिडेंटानें मुद्दाम दौलतरावाची गांठ घेतली आणि स्पष्ट सवाल केला, की 'अलीकडे
सर्जेराव घाटग्याचीं तुमचीं इनकी गुप्त खलबतें रोजरोज काय चाललीं आहेत; या
खलबतांत यशवंतराव होळकराचे वकील तुमच्याकडे कशासाठीं येतात आणि पुढें
तुमचा विचार काय आहे ? घाटग्याचा महाखटपटी व दुष्टस्वभाव तुम्ही चांगला
ओळखतां. मानापमान, न्यायान्याय इत्यादींची घाटग्यास बिलकूल क्षिति वाटत नसून
साधी माणुसकी सुद्धां त्याच्या ठिकाणीं नाहीं. वाटेल त्या अनन्वित कृत्यांनी स्वतःची
तुंबडी भरण्यापलीकडे तो कांहीं जाणत नाहीं. आजपावेतों अत्यंत नीच
वर्तनानें त्याने आपल्या तोंडास कायमचा काळिमा लावून घेतला आहे. तुम्हींच
त्यास गुदस्तां काढून देऊन पुनः त्याचें दर्शन नको असा निश्चय केलात. असे असतां
या गृहस्थास फिरून तुम्ही जवळ आणतां याचा अर्थ काय ? एकदां चांगला
अनुभव आल्यावर पुनः तोच मार्ग स्वीकारण्यांत तुम्हीं आपला काय फायदा पाहिला ?'
असे प्रश्न दरडावून रेसिडेंटानें विचारतांच दौलतरावानें उत्तर केलें कीं, "तुमचे
आमचे करार ठरले आहेत त्यांत यत्किंचित् तफावत करण्याची आमची इच्छा नाहीं;
आणि तुम्हीं नाहक भलतेच कुतर्क मनांत आणू नयेत. होळकराशीं आमचें सख्य
होईल अशी कल्पना सुद्धां तुम्हीं करूं नये. सर्जेराव घाटगे कसे झाले तरी आमचे
नातेवाईक पडले. त्यांस आपल्याप्रमाणेंच आम्ही देखील पूर्णपणे ओळखतों. आम्हीं त्याची
कांहीं तोड काढावी म्हणून ते येथें आले आहेत, तेव्हां त्यांचे खटपटीनें आम्ही आपले
