मोठी फौज घेऊन पुण्यास येऊन बसल्यानें दुष्काळांत भर पडली. स. १७९३ च्या
उन्हाळ्यांत नदीचे पाणी नासून पुण्यास महामारीचा उपद्रव झाला. सारांश,
त्या वेळी देवी मानवी आपत्ति महाराष्ट्रावर कोसळून पुढील विनाशकाल सुचवू
लागल्या. पेशव्याची बायको 'रमाबाई इला बहुत दिवस समाधान नव्हतें. तीन
चार महिने ताप येत होता, परंतु कळंच दिलें नाहीं. पुढे नानास कळल्यावर
उपाय होऊं लागले. गुण न येतां माघ व० ४ ता. ३१-१-१७९३ रोजीं माहेर
थत्ते यांचे घरीं देवाज्ञा जाली. लगेच एक महिन्यानें फाल्गुन व० ५, ३. मार्च
रोजीं दुसरें लग्न जालें. नांव यशोदाबाई, विजयदुर्गचे गोखले यांजकडील. समारंभ
फार चांगला जाला. इंद्रसंपत्तिवांचून अन्य उपमा द्यावी असें नाहीं. नाना व सिंदे
दोघांनी लग्नांत चांगला पुढाकार घेतला. या लग्नाचेच समयीं त्यांची चित्तशुद्धि
चालू जाली.' याच वेळीं निजामलीनें दांभिक प्रेम दाखवून आपण पुण्यास लग्नास
येणार अशीं पत्रे पाठविलीं. † त्यापूर्वीच लग्न होऊन गेलेलें असल्यामुळे निजामानें
पेशव्यास लिहिलें, तुम्ही आणखी एक बायको करा, मी लग्नास येतों, असा
देखावा चालविला.' विठ्ठलराव गोर्की (घोटके ?) म्हणून पुण्यास पोर्तुगीझांचा
वकील होता, त्यानें ता. २४-४-१७९३ चे पत्रांत गोव्यास हकीकत लिहून
कळविली त्यांतील गोषवारा. * पेशव्याची बायको मरण पावल्याचें वर्तमान
ऐकून निजामलीनें पुण्यास असें लिहून पाठविलें कीं, 'पहिल्या लग्नास आम्हीं
स्वतः हजर राहवें अशी फार इच्छा होती, पण कित्येक विघ्नें उत्पन्न झाल्यामुळे
आम्हांस येतां आलें नाहीं; पुत्रास पाठविलें. पण ते येऊन दाखल होण्यापूर्वीच
लग्नसोहळा उरकून गेला. तरी आतां पुनः लग्न होईल त्यास आम्ही अवश्य
येणार. आम्हींच येऊन लग्न लावू.' हें पत्र दाखल झालें त्यापूर्वी तीन दिवस
दुसरें लग्नही होऊन गेलें होतें. यास्तव पेशव्यानें तसा जबाब पाठविला. तेव्हां
निजामलीनें पुनः असें कळविलें कीं, आमची एवढी इच्छा अपुरी राहिली, तर
त्यासाठीं आतां तिसरे लग्न पंढरपुरास करा, आम्ही तेथे येऊन लग्नाची सिद्धता
करितों. आम्ही आतां वृद्ध झालों, एकवार आपणास डोळ्यांनीं पाहवें असा फार
हेतु आहे.' हें पत्र पुढे पाठवून आपण स. १७९३ च्या एप्रिलांत निजामली
हैदराबाद सोडून फौजेसह निघाला आणि बेदरास आल्म.

