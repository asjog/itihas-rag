इकडे पुनरपि सीदी सातानें उचल करून मराठ्यांनी जिंकलेल्या प्रांतास उपद्रव देण्याचा सपाटा जालविला. तेव्हां त्याचा बंदोबस्त करण्यासाठी शाहूनें चिमाजी आपास मुद्दाम कोकणांत पाठविले. ता. २० मार्च स. १७३६ रोजी चिमाजी कोकणांत गेला. सीदी सात व त्याचे पराक्रमी साथीदार आरमार व फौजा घेऊन नागोठण्याच्या खाडीच्या तोंडाशी रेवास बंदर आहे, तेथे येऊन सागरगड किल्ला घेऊ लागले. त्याचा बंदोबस्त आंगण्याचे हातून न होता उलट इतके दिवस केलेला उद्योग फुकट जाण्याची वेळ आली. म्हणून मानाजीच्या आग्रहावरून चिमाजी आपा मुद्दाम घाईघाईने कोकणांत गेला. मानाजीचा बचाव करणे हेही त्याचे अगत्याचे काम होते. रेवासनजिक कामारले तर्फ श्रीगांव येथे सीदीची व मराठ्यांची लढाई झाली. सीदीची अकरा हजार फौज लढाईस आली, पैकी १३०० लोक कापले गेले. मराठ्यांकडील ८०० माणूस कामास आले. मानाजी आंगण्यास उरांत गोळी लागली. सांदीसातास नानाजीराव सूर्वे यांनी स्वतः ठार केला त्यांत त्याला २७ जखमा लागल्या, ह्याबद्दल त्यास कुसगांव इनाम मिळाला. 'राज्य घेईन, नाही तर मरून जाईन,' अशा निकराने सीदीसात लढला. त्यास पळून जाण्यास चिमाजीनें संधि दिली असतां तो पळून गेला नाही, उलट ज्यास्त तेषाने चालून आला, तेव्हां चिमाजीनेंही शिताफीनें चरईंजिक चाल करून सीदीसातास मारिले, (१९-४-१७३६). हे यश घेऊन मानाजी व चिमाजी आपा कुलाब्यास आले. उंदेरीचा किल्लेदार सीदी याकूबही वरील लढाईत मारला गेला. या विजयाने मराठमंडळास अतिशय आनंद झाला. 'सीदीसात केवळ रावणासारखा दैत्य, तो मारून हबशाचा मुळ कंदच उपटून काढिला. चहूंकडे लौकिक विशेषात्कार जेडिला.' शाहू, ब्रह्मद्रस्वामी, फत्तेसिंह भोसले, जिवाजी खंडेराव चिटणास या सर्वांनी चिमाजींचे वरप्रमाणे अभिनंदन केले. बहुमानवस्त्रे, हिरेजडित पदक, मोत्यांची कंठो, रत्नखचित तलवार, असे वस्त्रालंकार शाहूनें चिमाजींना अर्पण केले. हबशाचे दोन प्रबळ सरदार पडल्यामुळे त्यांच्या दोन पक्षांपैकी एक मोडल जाऊन, दुसऱ्याचा प्रमुख साठी रहमान यांनी पेशव्याशी सख्य केले," आणि पूर्वीचा