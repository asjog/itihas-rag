सडका वंगरे बांधण्यांत स्वामीनें पुष्कळ पैसा खर्च केला. यवतजवळ भुलेश्वरच्या
डोंगरावर भुलेश्वर नांवाचें भव्य मंदिर त्यानें बांधिलें. अशा कामी स्वामीचा
एकंदर खर्च नऊ दहा लाख झालेला आहे. आपल्या देवाच्या नांवानें भार्गवपट्टी
म्हणून एक कर मराठीराज्यांत गांवगन्ना बसविण्याचा स्वामीचा विचार होता.
९. ब्रह्मन्द्र स्वामीची योग्यता. स्वामीच्या राष्ट्रीय कामगिरीसंबंधानें
महाराष्ट्रांत यापूर्वी पुष्कळ चर्चा झाली असून दोन विरुद्ध मतें व्यक्त झालली
ओहत. प्रथम धावडशी संस्थानाचा पत्रव्यवहार तपासून रा. ब. पारमीम
यांनी स. १९०० त स्वामीचें एक सुसंबद्ध व विस्तृत चरित्र लिहून प्रसिद्ध केलें.
त्यांतून विवेचनात्मक भाग वगळले, तरी स्वामीच्या संबंधाचा उपलब्ध असलेली
सर्व माहिती एकत्र ग्रथित करून तत्कालीन राज्यकारभारावर पुष्कळच नर्वान
प्रकाश पाडल्याबद्दल महाराष्ट्रानें पारसनिसांचे उपकार स्मरले पाहिजेत. ज्यास्त
माहिती व चचर्चा होऊन वरील प्रयत्नांतले दोष उघडकीस आले, ह्मणून त्या पहिल्या
प्रयत्नाची किंमत कमी होत नाहीं. त्यानंतर रा. राजवाडे यांनी आपल्या तिसऱ्या
खंडाच्या प्रस्तावनेंत विरुद्ध टीका करून, स्वामीचा व पारसनिसांचा भरपूर समाचार
घेतला. पुढे दोन तीन वर्षेपावेतो केसरी, ग्रंथमाला, वि. ज्ञा. विस्तार वंगरे
ठिकाणी या संबंधानें वेळोवेळीं पुष्कळ चर्चा या विषयाची झाली. त्यावरून निघ-
णारा मथितार्थ या ठिकाणी सांगितला ह्मणजे बस आहे. स्वामींची तरफदारां
करणाऱ्या पक्षाचे ह्मणणे असे आहे की, शिवाजीच्या वेळेस जसा रामदाम,
तसाच बाजीरावाच्या वेळेस ब्रह्मद्रस्वामी परोपकारी व राष्ट्रास स्फूर्ति देणारा गुरु
झाला. ह्यावर विरुद्ध पक्षाचें ह्मणणे असे आहे की, ब्रह्मेद्रस्वामी अत्यंत स्वार्थसाधु,
ब्याजबहे करणारा, कलागती लावणारा, नसती लफडीं उपस्थित करून मना-
प्रमाणं झालें नाहीं ह्मणजे शिव्याशाप देणारा, असा उपद्व्यापी होता. प्रथमंच हैं
सांगितलें पाहिजे कीं, रामदासाची योग्यता ब्रझेंद्रस्वामीस नाहीं. मनुष्यस्वभावाचे
व जगाचें ज्ञान व राष्ट्रोद्धारणास लागणारें साहित्य जसें रामदासास अवगत
होते तसें ब्रह्मेद्रस्वामीस नव्हतें. रामदासासारखे निःस्वार्थी राष्ट्रपुरुष कचित्
काळीं महद्भाग्यानें निर्माण होतात. तेव्हां त्यांजबरोबर ब्रझेंद्राची भुलना करणें
व्यर्थ आहे. साधुपुरुषांचे माहात्म्य आज सुद्धां पाश्चात्य सुधारणेच्या
काळांत जर आपण एवढे मोठें पाइतों, तर अठराव्या शतकांत तें अतोनात
