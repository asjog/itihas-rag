कारभार्‍यांस पुरेवाट झाली. मुद्दाम कारभार्‍यांनीं होळकरास महादजीच्या विरुद्ध
वागण्यास कधींच हुकूम पाठविले नव्हते. पण सामान्यतः आपणास नानाचा
पाठिंबा आहे, आणि प्रसंग पडल्यास आपणावरच त्याची भिस्त आहे, अशी
तुकोजीची समजूत असल्यामुळें, तो उघडपणें महादजीच्या मार्गात नाहीं नाहीं
त्या अडचणी उत्पन्न करूं शकला. कॉम्पटन म्हणतो: ‘ डी बॉयनला पदरीं
बाळगून महादजीनें कवाईती कंपू बनविले, त्यास तोड म्हणून नानानें तुकोजीला
तशीं पलटणें बनविण्याची सूचना केली. त्यावरून त्यानें डयूड्नेकला आणून ती
योजना अमलांत आणिली. अर्थात् या गोष्टीने महादजीला चीड आली असें
बिलकूल नाहीं. सर्व मराठी फौजा अशा तयार होतील तर त्या महादजीला
इष्टच होत्या. महादजीला चीड येण्याचें मुख्य कारण असें कीं, तिकडे होळकरांचीं
कवाइती पलटणें तयार होत असतां, त्याच वेळीं इकडे पुण्यास महादजी विरुद्ध
प्रचंड गुप्त कारस्थानें कारभार्‍यांचीं सुरू झालीं, तीं अनावर होण्यापूर्वीच नाहींशीं
करावी, अशा हेतूनें महादजी फौज घेऊन पुण्यास आला. हिंदुस्थानांतला
त्याचा उद्योग त्या वेळीं पुरा झाला नव्हता, तरी तें काम अर्धवट टाकून त्यास
पुण्यास येणें भाग पडलें. कारण मराठशाहीत प्रमुखपणा मिळविण्याची महादजीस
मोठी हांव असून, उत्तरेत मिळविलेलें पुढारपण पुण्याच्या कारभारांतही
संपादावें याकरितां तो दक्षिणेंत आला; आणि तेथें आल्यावर कारभार्‍यांच्या
कारस्थानांस होळकराचा पाठिंबा आहे असें दिसून आल्यावरून महादजीच्या
अंगाचा तीळपापड झाला. हीच त्याची वृत्ति पुण्याच्या वाटाघाटींत त्याचे अंगीं
बाणली होती. ’ ( नातू पृ. २४१ ).

महादजीच्या मनांत कारभार करण्याची हांव होती तर ती कबूल करून त्याच्याच
गळ्यांत जबाबदारी टाकल्यानें नानाची शोभा राहून, महादजीचा डाव कांहीं
अंशीं थंड पडला असता. महादजी स्वतंत्र होऊं पाहतो, तो पेशव्यांचें राज्य
आपणच सर्व बळकावणार, असें विकृत स्वरूप महादजीच्या प्रयत्नांस कारभा-
र्‍यांनीं दिल्यामुळें आगींत तेल ओतल्याप्रमाणें झालें. खुद्द पेशव्याविषयीं अनादर
किंवा उपेक्षा दाखविणारा एक सुद्धां उद्गार किंवा यत्किंचित् कृत्य महादजीचें उदा-
हरणादाखल सुद्धां सांपडत नाहीं. पेशव्यास बाजूस सारून छत्रपतीचें स्थान
आपण स्वीकारावें अशी भावना पासष्ट वर्षांच्या उमरींत त्याच्या अंगीं चिकटविणें
म्हणजे त्याच्या पदरीं अपूर्व मूर्खपणच बांधणें होय. महादजीच्या स्वातंत्र्येच्छेचा