त्यांनीं आग्ऱ्यास मोर्चे लाविले. तिकडे अजमीर किल्ला स. १७५४ पासून मरा--
ठयांचे ताब्यांत होता तो आतां बिजेसिंगानें हस्तगत केला. दीगचा किल्ला तर
महादजीनेंच रणजितसिंग जाटास दिला. रेवाडीजवळ गोकुळगड किल्ला होता तो
नजफकुलीनें व अंतर्वेदींतील खुर्जी, मुंडसान, रामगड वगैरे ठाणीं गुलाम कादरानें
हस्तगत केली. अशा स्थितींत दक्षिणेतून नवीन मदत आल्याशिवाय महादजीला
निभावणीची आशा दिसेना. इंग्रज वकील पामर त्याजपाशीं होता, त्याजकडन
लाटसाहेबास लिहून त्यांचे दोन कंपू महादजीने मदतीस मागितले, पण ते आले
नाहींत. अशा स्थितींत स. १७८८ चें साल उगवलें व त्याबरोबर पातशहाचे
दुर्दैवाने त्याचा छळ जास्तच आरंभिला. घटकेंत महादजीचा आश्रय तर घटकेंत
त्याजविरुद्ध उठावणी, अशा कपटी वर्तनानें बादशहानें आपला घात करून
घेतला. महादजीस त्यानें साफ दिलानें पाठिंत्रा दिला असता, तर त्याच्या पुढील
आपत्ती टळल्या असत्या.
५. पाटीलबाचांनीं सरकारनक्ष व अब्रू बचावली. - महादजी वरील
संकटाचा प्रसंग अगदीं पानिपतासारखा असूनही पानिपतासारखी स्फूर्ति मात्र
राष्ट्रांत उत्पन्न झाली नाहीं. पानिपताचे प्रसंगांत महाराष्ट्रांतील लहानमोठ्या
प्रत्येक व्यक्तीनें तनमनधनानें आपली कळकळ दाखविली, पण महादजीच्या
संकटसमयीं एकाही प्रमुख व्यक्तीला तळमळ उत्पन्न झाली नाहीं. मुख्य चालक
नाना फडणीस यानें मोठा उदारपणा करून पांच लाख रुपये पाठविले, आणि
अलीबहादर व तुकोजी यांस महादजीचे मदतीस रवाना केलें. दक्षिणची फौज
महिना दीडमहिन्यांत येऊन दाखल होईल, अशा भरंवशावर महादजीनें चार
महिने मोठ्या पेंचांत मथुरे जवळ काढिले, आणि पुढें मदत येण्याची आशा
राहिली नाहीं, तेव्हां तो डिसेंबर १७८७ त चंबूगवाळे घेऊन चंबळअलीकडे
येऊन राहिला. अलीबहादरास तिकडे पोंचण्यास तबल सवा वर्ष लागले. ही झाली
पुण्याच्या मध्यवर्ती कारभारी मंडळाची कथा. परंतु याहून उत्तर हिंदुस्थानांतील
या दुखांबी मराठी सत्तेचा एक खांब महादजी ढांसळून पडत असतां दुसरा खांब
होळकरशाहीचा कसा वागला, तें पाहिलें म्हणजे मराठ्यांबद्दलचा आदर बाहेर
सर्वत्र मावळला असल्यास आश्चर्य वाटण्याचें कारणच राहत नाहीं. होळकर-
शाहीचे शहाणपण आणि शौर्य या दोन गुणांत अनुक्रमें अहल्याबाई व तुकोजी
यांची बरोबरी करणाऱ्या दुसऱ्या व्यक्ती महाराष्ट्रांत क्वचित्च निपजल्या असतील -
असें समजतात. पैकीं अहल्याबाईनें ह्या राष्ट्रीय संकटास कसें तोंड दिलें पहा.
