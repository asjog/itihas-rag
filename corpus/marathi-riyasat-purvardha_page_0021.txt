अशोकाचे शिलालेख आतां प्रसिद्ध झाले आहेत. त्यांत उल्लेख आहे
कीं, त्यानें धर्मप्रसारार्थ आपले दूत, राष्ट्रिक, पैट्टिनिक, अपरान्तक, ह्या
लोकांकडे पाठविले होते. राष्ट्रिक म्हणजे रहे, महाराष्ट्रांतले लोक; पैौट्टानक
म्हणजे पैठण व अपरान्त म्हणजे उत्तर-कोकण. रहे हेच मराठ्यांचे
पूर्वज. त्यांचीच एक शाखा पुढें राष्ट्रकूट ह्या नांवानें प्रसिद्धीस आली.
अशोकाच्या तेराव्या आज्ञेत राष्ट्रिकांबरोबर भोजांचाही उल्लेख आहे. ह्या
भोजांचा अंमल पुष्कळ दिवस विदर्भावर होता. कित्येक शिलालेखांत हे
भोज आपल्याला महाभोज म्हणवितात. तसेंच राष्ट्रिक किंवा रहे झांज-
बद्दल महाराष्ट्रिक व महारष्ठे असे उल्लेख ठिकठिकाणीं आहेत. अर्थात्
अशा उत्पत्तीनें 'महाराष्ट्र व मराठे' हे शब्द प्रचारांत आले. अशोका-
च्या शिलालेखांत पांड्य, चोल, केरल आणि आंध्र यांचाही उल्लेख येतो.
त्यावरून इ. स. पू. २५० च्या अगोदर उत्तर व दक्षिण हिंदुस्थान
यांजमध्यें पूर्ण दळणवळण चालू झालें होतें; आणि सर्व देश लोकांस
माहीत झालेला होता.

महाराष्ट्रांतील पहिला मोठा देश विदर्भ होय. विदर्भदेशाची व्याप्ति
हल्लींपेक्षां पूर्वी ज्यास्त असावी. अश्मक, पांडुराष्ट्र, गोपराष्ट्र, मल्लराष्ट्र
इत्यादि नांवें महाभारतांत आढळतात, ते राष्ट्रिकांचे पूर्वज असावे. कृष्णा-
गोदावरी यांच्या मधला बेदरकडील भाग कुंतल देश म्हणून प्रसिद्ध होता.
तेथे पुढें चालुक्यांचें राज्य होतें. अपरान्त व कोंकण हीं नांवें महाभार-
तांत आहेत. अपरान्तांत शूर्पारक (इलींचें सोपारें) हे शहर फार
जुनें आहे. सारांश, इ० स० पूर्वी चौथ्या शतकांत विदर्भ, अश्मक,
पांडुराष्ट्र, गोपराष्ट्र, मल्लराष्ट्र, अपरान्त, कोकण अशीं निरनिराळीं नांवें
प्रचारांत होतीं. अशोककालीं राष्ट्रिक हे नांव पुढे आले, आणि इसवी-
सनाच्या सुरुवातीपूर्वी महाराष्ट्र ह्या एका नांवाखालीं सर्वोचा समावेश होऊं
लागला.

'महाराष्ट्र' असें देशाचे नांव प्रथम वराहमिहिराच्या ग्रंथांत (इ.
सनाचें पांचवें शतक) आढळते, असें डॉ० ग्रीयरसनचें म्हणणे आहे.
परंतु महाराष्ट्री हैं एका प्राकृत भाषेचें नांव इसवी सनाच्या आरंभींच प्रसिद्ध
होतें. तेव्हां देशाचेही नांव त्या वेळीं प्रचारांत असले पाहिजे. भाजें व
कार्ले येथील लेणीं इसवी सनाच्या दुसऱ्या शतकांतील आहेत, त्यांजवरील