रावानें त्यांस बऱ्हाणपुरास ठेवण्याचे ठरविलें. परंतु सर्जेरावाची खात्री झाली कीं शेणवी
सरदारांचा बंदोबस्त केल्याशिवाय आपला कारभार निर्विघ्न चालणार नाहीं. बायांस नानाचें
पाठबळ मिळू नये म्हणून त्यास अगोदरच अडकविण्यांत आलें होतें. बायजाबाईचे लग्न
उरकतांच मार्चच्या पहिल्या आठवड्यांत नारायणराव जिवाजी बक्षी व देवजी गौळी यांस
नगरचे किल्ल्यांत कैदेत ठेविलें. पुढें लवकरच रायाजी व रामजी पाटील हेही दूर झाले.
बायांची चीजवस्त व जडजवाहीर दौलतरावाजवळ होतें तें घेतल्याशिवाय त्या
बाहेर निघत ना, म्हणून वैशाख व॥ ३० चे दिवशीं त्यांस सर्जेरावानें मारहाण करून
जबरदस्तीनें पालख्यांत वसविलें. त्यांनीं अतिशय आकांत केला, तो पाहून सर्वाची
अंतःकरणें विव्हळ झालीं. आपणास वहऱ्हाणपुरास ठेवण्याचें नुसतें निमित्त आहे,
उलट नगरासच कैदेत ठेवण्याचा गुप्त हुकूम सिंद्यानें दिला आहे, अशी गुणगूण बायांस
लागली. वायांच्या मारझोडीचें वर्तमान ताबडतोब बाहेर पसरलें, आणि दौलतरावाची
जिकडे तिकडे नाचक्की होऊं लागली. तेव्हां लोकांची समजूत काढण्याच्या उद्देशानें
त्यानें नारायणराव बक्षी व देवजी गौळी यांस नगराहून आपले जवळ आणून पूर्वीचे
कारभार करण्यास सांगितलें. नारायणराव म्हणाला, मला तुमचा कारभार नको, मर्जीस
आलें तर पोटास द्या. आणखी बहुत आर्जवें केली, तेव्हां तो पुनः काम करूं लागला.
एकदम सोडून गेल्यास वायांचें काम बिघडेल तेव्हां त्यांच्याच आज्ञेवरून तो कामावर
राहिला. उत्तर हिंदुस्थानांतही लखबादादा व जगोबा बापू ह्यांची व इंग्रजांची लढाई
जुंपली. नारायणरावानें कारभार हातीं येतांच सारी फौज एकत्र जमविली. त्याची ही
तयारी पाहून सर्जेरावानें दौलतरावास समजाविलें, नारायणराव बक्षीचे डोकें मारावें. हैं
वर्तमान बक्षीस कळतांच बक्षी उघडपणें फौजेसह निघून बायांकडे गेला. त्याजबरोबर
देवजी गौवळी व मुजफरखान पठाण हेही जाऊन बायांस मिळाले. त्या वेळीं बायांचा
मुक्काम कोरेगांवीं होता (ता. ७-६-१७९८). इतकी तयारी झाल्यावर बाया उघड-
पणें दौलतरावावर चाल करून थेऊरावर आल्या, आणि घाटग्यास पकडून त्याचें
पारिपत्य करण्याच्या उद्योगास लागल्या. खुद्द लक्ष्मीचाई हत्तीवर बसून लढाईचा
पुढाकार घेत होती. इकडे यापूर्वीच अमृतराव वाजीरावास सोडून बाहेर पडला, तोही
जाऊन बायांस मिळाला: आणि दौलतराव तुम्हांस कसे पकडतात पाहूं या, अशा इरेनें
तो बायांचे साहित्य करूं लागला.
बायांस पकडणें बाजूस राहून उलट त्याच आपणांवर चालू आल्या; तेव्हां आपणही
लढून त्यांचा पाडाव करावा असें दौलतरावानें ठरविलें. पण कंपूचे अंमलदार वगैरे
