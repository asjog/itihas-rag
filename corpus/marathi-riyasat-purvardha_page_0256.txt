पासूनच आपणास थोडेबहुत स्वतंत्र समजत, आणि शिवाजीनें जसा स्वतंत्र होण्याचा प्रयत्न चालविला तसाच प्रयत्न मोऱ्यांचाही कांहीं अंशीं चालू होता. यामुळे शिवाजीनें मोऱ्यांस जिकिलें. येणेंकरून एक शिरजोर सरदार परभारें कमी झाल्यानें विजापुरदरबारास समाधानच वाटले, आणि त्यांनीं मोऱ्यांस मदत पाठविली नाहीं. ह्या अवघड प्रदेशांतील बंडाळी मोडून शिवाजीनें धाक बसवून व्यवस्था केली, हा प्रकार विजापुरकरांस आरभीं तितका वाईट वाटला नाहीं, आणि सन १६५६ पावेतों शिवाजीच्या पारिपत्याचा विचार दरबारानें केला नाहीं. वाई, कऱ्हाड वगैरे विजापुरच्या मूळच्या प्रदेशांत जेव्हां शिवाजी आपली सत्ता बसवू लागला, तेव्हां त्याजबद्दल दरबारास धास्ती उत्पन्न झाली. शिवाजीनें दियान-तराव वगैरे अधिकाऱ्यांचीं मनें चांगलीं पारखून आपणाबद्दल बरीच शुद्ध ठेविलीं होतीं. त्याचा बाप शहाजी विजापुरची नोकरी निष्ठेनें बजावीत होता, म्हणून शिवाजीकडे महमदशहाचें लक्ष विशेष गेलें नाहीं. शिवाजीनेंही बेताबातानें वागून परिस्थितीचा उपयोग करून घेतला.

मोरे यांचे संबंधाची सर्वच हकीकत अत्यंत संदिग्ध व अपुरी आहे. ‘ त्या प्रसंगांत चंद्रराव मरण पावला त्याचे पुत्र पुण्यांत निमजग्यांत कैदेंत होते. राघो बल्लाळ व संभाजी कावजी ह्या मोहिमेंत प्रमुख होते, व हें प्रकरण निदान चार महिने चाललें होतें, एवढ्याच गोष्टी विश्वसनीय आहेत. ’ ( रा. राजवाडे. )

या प्रकरणांत शिवाजीच्या माथीं येणाऱ्या दोषाचा वांटा ठरविण्याची पुष्कळांनीं खटपट केली आहे. कोणत्या तरी युक्तीनें मोरे यास ताब्यांत आणिल्यावांचून शिवाजीचें काम पुढें चालत नव्हतें, ह्यासाठीं मोरे याची वाट लावावी लागली. तें कार्य सिद्धीस नेण्यास दुसरा उपाय नव्हता. या कृत्याची बरीचशी जबाबदारी राघो बल्लाळ* व

*चिटणिशी बखरींतील मजकुरावरून ‘ असें दिसून येईल कीं ज्या राघो बल्लाळानें चंद्रराव मोऱ्यास मारिलें, तो लष्करचा सबनीस असून त्याचें उपनांव कोरडे असें होतें. विजापुराहून आलेल्या सातशें पठाणांवर ज्याची नेमणूक झाली ( पृ. १०६ ) तो हा नसून, राघो बल्लाळ अत्रे या नांवाचा शिवाजीच्या पदरीं एक चिटणीस होता, त्यास नेमिलें होतें; व त्यालाच पुढें