बेदबकरीची, खजिना नाही, मुलुख नाही, यास्तव सुजाचे राजकारण खरे लटकें याचा पुरता शोध जाणोने मार्फतीनें करून, आपणाकडील इतबारी शहाणा सुजाकडे पाठवून, रागरंग पाहून पन्नास लाख रोख व प्रयाग हातास येत असेल तर वजीरी द्यावी. नजीबखानास बक्षीगिरी दिल्यास तीन लाख रुपये देतो म्हणून लिहिले. ऐशास, नजीबखान पूरा हरामखोर बाट आहे. गुदस्ता दादाशी त्याशी काही मजा राहिली नाही. तो दिल्लीत प्रविष्ट जालीया, अब्दालीचे ठाणे बसलेसें जाणावे. बेईमान हरामखोर आहे. त्यास वाढविणे सर्वांस दूध पाजण्याप्रमाणे आहे. फावले मानी त्याचे पारिपत्यच करावे. सुजा प्रयाग न देई, बेरीज मात्र बोलावी, रुपये द्यावयास तीन वर्षे लावावीं, असे करू लागला तर गाजुद्दिनाशी जे जे करार चिरंजिवांनी केले, ते कायम करून, ते आपण एक होऊन असावे. बाजतबरसाद वजीर पातशहास घेऊन नीट बंगालच्या सुमारे जावे. रोहिले जमीदार बहुत करून सामील होतील. वजीर तुझी एकदिल होऊन बंगालचा रोख धरावा, तो इकडून चिरंजीव प्रयागाजवळ बुंदेलखंडच्या मार्गे येतील, तुझी वजीरासह अंतर्वेदर्दीतून यावे. असा भारी शह पडल्यावर भारी नजर व काशी प्रयाग दिल्यास, बादशहा व वजीर यांस समजावून सुजास बक्षीगिरी द्यावी हा दुसरा प्रकार. वजीर न येई तो तुझीच सुजास मेळवून घेऊन काशी प्रयाग घेऊन बंगाला पटणे निमंत्र देऊन करून दोघांनी मिळून सोडवावा हा तिसरा प्रकार. या तीनही मनसच्यांत जो पक्का बनेल तो करावा. दिल्लीत लहान वकील लबाड फार बोलत असतात. उगीच गोष्ट फुगवून राजकारण अडकवून पाडावे, निशेस ठिकाण नाही, तुमचा सरळ कारभार, यास्तव हरएक राजकारण पक्के निशेचे कोणते, शोध पुरता घ्यावा. तूर्त तुझी लाहोर प्रांती गेले, तिकडेही काम फार आहे. यामुळे उशीर लागेल, छावणीही त्या प्रांती होईल. तेव्हा हा मनसबा बाजतबरसाद जाईलसे वाटते. तथापि लाहोरकडील बंदोबस्त सत्वर होऊन तुझी छावणीस, दिल्ली आसपास आले तर ही कारणे रुमकार घडून येतील, (का. सं. प. या. ३६२). परंतु हे बेत सिद्धीस गेले नाहीत, स्वाबी कारणे पुढे दिसून येतील.
