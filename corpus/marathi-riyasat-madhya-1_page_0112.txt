बाळाजीच्या या स्वारीनें मराठ्यांचा दृष्टिक्षेप नेहमीच्या राहणीतही पुष्कळच वाढला. दक्षिणच्या मानानें उत्तरेंतील समृद्ध राहणीची व बादशाही वैभवाची ओळख प्रथमच मराठ्यांस होऊन, त्याची पुनरावृत्ति पुढे वारंवार होऊं लागल्यामुळे उत्तरेतील रिवाज, राहणी व ऐषआराम यांचा फैलाव महाराष्ट्रांत होऊं लागला. भोजनाचे पदार्थ, कपडालत्ता, भाषा, रिवाज इत्यादि बाबतीत महाराष्ट्रांर्ताल जीवन हळूहळू समृद्ध व बादशाही थाटाचें होऊं लागलें. ही गोष्ट त्या वेळचे कागदपत्र वाचून मनांत येते.

११. मातुःश्री येसूबाईना सन्माननीय शेवट-- येसूबाईचा शेवट मोठा गोड झाला, आणि दक्षिणेत येऊन दहा पांच वर्षावर आपल्या भाग्यशाली पुत्राजवळ राहून नंतर ती निजधामाप गेली. दिल्लीहून ती दक्षिणेंत मुळी आलीच नाहीं, असाही समज आहे तो खरा नाहीं. या संबंधानें येसूबाईच्या उत्तरकार्लान चरित्राचा थोडी परिस्फुटता करणें अवश्य आहे.

स. १६९० त येसूबाईला बादशहाने कैद करून आपले जवळ ठेविलें, तेव्हां त्या संकटांत तिनें मोठ्या चतुराईचें वर्तन ठेवून स. १७०७ पर्यंत शिताफीनें दिवस काढिले. शाहूची बायको अंबिकाबाई ही शाहूची सुटका होण्यापूर्वीच वारला. पुढे त्याची आई येसूबाई, व बायको सावित्रीबाई, संभाजीचा दासीपुत्र मदनासं, आणि दुसऱ्या दोघी स्त्रिया दुर्गाबाई, व जानकीबाई बहुधा मदनसिं राच्या बायका, आणि कांहा नोकर, इतकी मंडळी दिल्लीस गेली. त्यांस बाळांजानें सोडवून दक्षिणेत आणिलें. येसूबाई दक्षिणेत आली की नाहीं याजवद्दल संशय वाटण्याचें कारण नाहा. संभाजी आपल्या पत्रांत शाहूस लिहितो, 'मातुश्री आऊसाहेब आली, तें वर्तमान अवगत झालें.' या शिवाय अणखी अनेक उल्लेख आहेत. दुसऱ्या एका पत्रांत संभाजी लिहितो, 'दैवगतीने मा सावित्रीबाईस परलोकवास झाला, म्हणोन वर्तमान अबगत होऊन परम श्रम प्राप्त झाले.' म्हणजे ही

शिवछत्रपतीची सून, संभाजीची बायको व शाहूची मातुःश्री येसूबाई इजवर एक घाणेरडा आरोप एका मुसलमान किल्लेदारानें आणिल्याची हकीकत मॉडर्न रिव्ह्यूच्या जुलई १९१६च्या अंकांत प्रसिद्ध झाली, त्याचे निरसन प्रस्तुत लेखकानें 'नवयुग' मासिकाच्या मे १९१७ च्या अंकांत केलें आहे.
