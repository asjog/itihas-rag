कीं 'हा प्रदेश किती सुंदर आहे म्हणून सांगूं. पाणी किती विपुल, हवा
किती चांगली, सर्व प्रदेश शेतांनी भरून गेलेला आहे. लोकवस्ती किती
तरी दाट आहे. गोवळकोंड्याच्या हद्दींत मी पाय ठेवला मात्र, जिकडे
तिकडे सुंदर तलाव, गोड पाण्याचे झरे, झुळझुळ वाहणारे नदीनाले
आणि नाना प्रकारच्या शेतांच्या मध्यभागी बसलेलीं टुमदार गांवें एकामा-
गून एक माझ्या दृष्टीस पडूं लागलीं. तुमच्या ह्या एवढ्या अफाट राज्यांत
असा सुंदर प्रांत एकही नाहीं. असला मोलवान् प्रदेश ह्या मूर्ख राजाच्या
हातांत पडावा, हे केवढे दुर्भाग्य ?' अशा नाना त-हेच्या गोष्टी लिहून
हे राज्य जिंकण्याविषयीं औरंगजेबानें बापाची परवानगी मागितली. त्याने
असेही कळविलें, कीं, 'कुत्बशहा नीच आहे, धर्मभ्रष्ट आहे, कितीही
दया दाखविली तरी तो उपकार ओळखणारा नाहीं, सर्व लोक त्यास
त्रासले आहेत, सुनी मुसलमानांचा तो उळ करितो, व्यसनी तर
इतका आहे, कीं राजाला असले वर्तन कींच शोभायचे नाहीं. अशा ह्या
राजाला योग्य शिक्षा न करणे, म्हणजे आपल्या कर्तव्यांत चुकण्यासारखे
आहे. अशी संधि पुनः येणार नाही, आणि हे राज्य चालू ठेवण्याची
तूक इतःपर आपण करूं नये.'
पण त्या विचारी बादशहाला ही गोष्ट रुचली नाही. त्याला वाटले,
कुत्बशहाही आपल्यासारखाच राजा. वजीर बंडखोर निघाला, त्याला
शिक्षा करून ताब्यांत आणणे हा काही त्याचा गुन्हा नव्हे; आणि ह्या-
बद्दल त्याचे राज्य खालसा करणे महत्पाप होय. राजधानीत शहाजहान-
जवळ वडील मुलगा दारा होता. तो औरंगजेबासारखा दुष्ट नव्हता. गोवळ-
कोंड्याच्या दिल्ली येथील वकिलानें दाराची विनवणी केली, आणि त्यास
खरा प्रकार समजावून दिला. तेव्हा दाराच्या विद्यमाने बादशहानें असे
ठरविलें कीं, कुत्बशहाकडून दंड घेऊन तह करावया. हा हुकूम औरंगजे-
बास २४ फेब्रुवारी रोजी पोंचला. त्या वेळी कुत्बशहा अगदी रडकुंडीस
आला होता. त्याची वृद्ध आई येऊन औरंगजेबाचे पाय धरीत होती.
खंडणीची सर्व बाकी देतो, मागाल तो दंड देतो, आपली मुलगी
तुमच्या मुलाला देतो, परंतु आमचे राज्य तारा, अशी त्याची विनवणी
चालू होती. शहाजहानचे पत्र औरंगजेबानें कुत्बशहास दिलेच नाही.
त्याने एक कोट दंड मागितला. ही जबर रक्कम कुत्बशहाच्याने देखवेमा.
