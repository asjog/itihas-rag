ती आहेच. युरोपांत हल्लीं औद्योगिक मनु असल्यामुळे, लोकांस राहण्याचे
स्थायिक ठिकाण नसतें. प्रत्येक जण उद्योगाच्या पाठीस लागत, जगभर
वाटेल तिकडे भटकतो; त्याला घर म्हणून नसतें. हिंदुस्थानांत तसा प्रकार
अद्यापि झालेला नाहीं; म्हणून जमिनीच्या वतनांस एवढें महत्त्व आहे.
सारांश, देशभक्तीच्या ह्या प्रश्नांत अनेक भानगडींचे मुद्दे अंतर्भूत
आहेत. ग्रीस देशांत लहानशा शहरापलीकडे ही देशभक्ति जात नसे. संघ-
शक्तीनें कामें करण्याची प्रेरणा (Voluntary association) हल्लींच्या
युरोपियन पद्धतींत उत्पन्न होत आहे. म्हणून महाराष्ट्रांत या गुणाचा त्या
वेळीं अभाव असला तर नवल नाहीं. सारांश, औरंगजेबाशीं लढण्यांत मरा-
ठ्यांच्या अंगीं राष्ट्रीय भावना किंवा संघशक्ति चांगली उत्पन्न झाली होती,
असें म्हणणें वस्तुस्थितीच्या विरुद्ध होईल.

९. भिन्न दृष्टींनीं युद्धाचा विचार.—बहुतेकांचें म्हणणें असें आहे,
कीं मराठ्यांस ह्या युद्धांत जय मिळण्याचें मुख्य कारण बादशहाचे प्रमाद
होत. त्यांच्या अंगीं पराक्रम होताच; परंतु बादशहाच्या हातून प्रमाद घडले
नसते, किंवा त्यांपासून आपला फायदा करून घेण्याची शक्ति मराठ्यांचे
अंगीं नसती, तर बादशहानें हा देश तेव्हांच जिंकिला असता; आणि
मराठ्यांचें नांव इतिहासांत प्रसिद्ध झालें नसतें. बादशहाच्या ह्या प्रमादांचें
विवेचन ठिकठिकाणीं आलेंच आहे. ' इंडिया ऑन् धि ईव्ह् आफ् धि
ब्रिटिश कॉन्क्वेस्ट, नांवाचें सिड्ने ओवेनचें एक पुस्तक आहे. त्यांत बाद-
शहाच्या प्रमादांचें पृथकरण फार खुबीनें केलें आहे; आणि त्यांत मराठ्यांच्या
योग्यतेचाही अंदाज केलेला आहे, त्यांतील थोडा गोषवारा येथे देणें अवश्य
वाटतें. औरंगजेबाचा गर्विष्ठ व हट्टी स्वभाव, त्याच्या लष्करांतील डामडौल
व सर्वांशीं त्याच्या बेइमानीपणा, यांचा फायदा नेहमीं त्याच्या शत्रूस मिळत
गेला. गर्वामुळे त्यास आपल्या शत्रूंची खरी योग्यता कळली नाहीं. हट्टानें
त्यानें जिझिया कर सर्व दक्षिण हिंदुस्थानांत चालू करून लोकांचीं मनें संतप्त
केलीं. त्याच्या लष्कराच्या भपक्यास भिऊन, विजापुर व गोवळकोंडा येथील
भागूबाईसारखे मुत्सद्दी धन्याचा विश्वासघात करण्यास प्रवृत्त झाले, ही
गोष्ट खरी; पण त्या निरर्थक भपक्यानें पैशाचा मात्र चुराडा होऊन,
तत्त्वाशीं गांठ घालणाऱ्या मराठ्यांची धनतृष्णा व लूट करण्याचें अनुपमेय
कौशल्य, हीं मात्र वाढत गेलीं. म्हणजे, जरी समरांगणावर नेण्यास त्यांजला