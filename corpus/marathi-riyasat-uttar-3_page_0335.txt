सामना केला. पण याच वेळीं सर्व देशभर दुसरीं पुष्कळ राजकारणें खेळत होतीं,
त्यांचें अनुसंधान ध्यानांत राखल्याशिवाय पुढील विषय स्पष्ट होणार नाहीं. अशां-
पैकीं प्रथम जाठाचें प्रकरण व मग निजामाचें येथे सांगणे जरूर आहे.
यशवंतराव होळकर दुआबांतून परत फिरला तेव्हां त्यास भरतपुरचा जाठ रणजित-
सिंग अचानक सामील झाला. डीग व भरतपुर हे जाठांचे दोन मजबूद किल्ले युद्ध-
सामुग्रीनें भरपूर सिद्ध होते. त्या ठिकाणी होळकरास सर्व प्रकारचा आश्रय मिळून
दोघांच्या फौजा एकत्र झाल्या आणि सर्व पुढारपण यशवंतराव होळकरानें आपल्या-
कडे घेऊन डिसेंबर १८०४ पासून एप्रिल १८०५ पावेतों जें युद्ध केलें तें हिंदुस्थानच्या
इतिहासांत संस्मरणीय झालें आहे. आदल्या वर्षी सिंद्याशीं युद्ध सुरू झालें तेव्हां
इंग्रजांनीं कित्येक हिंदी राजांशीं स्वतंत्र तह करून त्यांस आपल्या बाजूस वळवून
घेतलें त्यांत हा भरतपुरचा रणजितसिंग जाठ होता. स. १७७० पासून तो सिंदे
होळकरांचा पक्का दोस्त असून तीच परंपरा त्याची कायम होती. सिंद्याचा कांहीं
मुलूख त्यास देऊन ता. ३१०१००१८०३ रोजीं सेनापति लेकनें त्याजबरोबर
स्वतंत्र तह केला, तेव्हांपासून तो इंग्रजांचा दोस्तच होता, आणि त्याची कांहीं फौज
सिंद्याशीं लढण्यांत लेक यास सामील झाली होती. पुढें होळकराचा बंडावा सुरू
झाला, तेव्हांही आरंभीं रणजितसिंगानें इंग्रजांशीं बाह्यतः अत्यंत सख्य दाखविलें.
परंतु क. मॉन्सन याची वाताहात झालेली ऐकून रणजितसिंगाच्या मनाची चलबिचल
सुरू झालीः आणि त्याच सुमारास यशवंतरावाशीं जाठानें गुप्त पत्रव्यवहार केला. ही
गोष्ट से० लेकच्या कानावर मथुरा येथें असतांच आली होती. होळकरानें आपला
वकील नीरंजनलाल नांवाचा भरतपुरच्या राजाकडे पाठविला होता. तो राजास भेटून
परत मधुरेस आला असतां त्यास संशयावरून से० लेकनें एकदम पकडले. त्याच्या
जबानीवरून असें दिसून आले की, होळकर व जाठ यांचे बरेच दिवसांपासून
इंग्रजांविरुद्ध बेत चालले असून, दुआबांतील जमीनदारांस इंग्रजांविरुद्ध उठविण्याची
ते दोघे अतिशय खटपट करून राहिले आहेत. ऑगस्ट महिन्यांत मॉन्सन रामपुरा
येथे असतां त्याचे हातांत जाठरणजितसिंग व त्याचा पुत्र कुवर [रणधीरसिंग व त्यांचे
हस्तक यांनीं यशवंतराव होळकरास लिहिलेलीं कित्येक पर्ने आढळलीं, तीं मध्येच
पकडून मॉन्सननें लेककडे पाठविलीं. तेव्हां जाठाच्या विश्वासघाताबद्दल लेकची
खात्री झाली. त्याला पुढें नीरंजनलाल याच्या जबानीचा दुजोरा मिळाला.
प्रथम लेक यास हा प्रकार विशेष महत्त्वाचा वाटला नाहीं. कारण दोघेही पितापुत्र

