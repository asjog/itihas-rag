रोजीं श्रीरंगपट्टणचे लढाईत त्यास ठार मारिलें. त्या वेळीं नेपोलियन सिरियांतून पुढें
येण्याच्या बेतांत होता. वेल्स्लीच्या तडफदार स्वभावाची यावरून खात्री होईल.
इंग्रज फ्रेंचांचे वर सांगितलेले उद्योग चालू असतां त्याच वेळीं मराठ्यांच्या राजधानींत
बाजीराव व दौलतराव हे कसले खेळ खेळत होते हैं मागें सांगितलेंच आहे. वेल्लीला
फ्रेंचांची धास्ती वाटत होती ती मुख्यतः टिपु, निजाम व सिंदे या तिघांच्या संबंधानें
होती. टिपूनें उघडपणें फ्रेंच राष्ट्राकडे आपले वकील पाठवून त्यांची मदत आणिली.
दुसरी मोठी फौज दौलतराव सिंद्याची पेरॉनचे हाताखालीं होतीः आणि तींत पुष्कळसे
इंग्रज अम्मलदारही होते. तिसरी फौज निजामाची. तिचा मुख्य मुसा रेमू होता.
यांपैकी इंग्रजांशीं प्रत्यक्ष शत्रुभाव असेल तर तो फक्त टिपूचा होता. सिंद्याची किंवा
निजामाची फौज फ्रेंचांची होती हैं म्हणण्यांत कांहींच हांशील नाहीं. त्यांत कांहीं
अम्मलदार फ्रेंच असले म्हणजे तेवढ्यावरून ती सर्व फौज फ्रेंच होती असें
म्हणतां येत नाहीं. सिंदे किंवा निजाम यांचे मनांत इंग्रजांसंबंधाने द्वेषभाव
नव्हता. किंबहुना स्नेह किंवा द्वेषभाव ठरविण्याइतकी सुद्धां त्यांस देशांतील राजकार-
णाची ओळख नव्हती. सिंद्याम तर इंग्रज व फ्रेंच यांजमधील फरकच समजत नव्हता.
त्यांतून सिंद्याच्या पलटणांस इंग्रज वकील पामर यानें आंतून आपल्याशीं एकचित्त
करून घेतलें होतें. दौलतरावास लढण्याची उत्सुकता असेल तर ती फक्त निजामाशीं
दोन हात करून खर्ज्याचा तह उगवून घ्यावा एवढीच होती. निजामाची स्थिति तर
अगदींच वेगळी होती. निजाम अलीच्या मुलानें बंड केलें तें रेमंडच्या साह्यानें मोडलें,
तेव्हांपासून निजामाला रेमंडच्या या फौजेचें महत्त्व विशेष वाटूं लागलें. ता. २५-२
१७९६ रोजीं निजामअली अर्धांगवायूनें आजारी होऊन तो उत्तरोत्तर अगदींच
दुर्बल होत गेला, त्यामुळे राजकीय विचार अगर धोरण ठरविण्याचें सामर्थ्य त्यास
राहिलें नाहीं. परंतु मुशीरुन्मुल्क पुण्यांतून सुटून स. १७९७त हैदराबादेस दाखल
झाला, हा केवळ त्याच्या अकलेचा प्रभाव होय, असेंच निजामअलीस वाटलें. मुशीर-
न्मुल्काच्या अकलेनें खर्ज्याचा तह रद्द होऊन सर्व दंड माफ झाला आणि पूर्वीचा
मुलूख कायम राहिला, यावरून निजामअलीनें राज्याची सर्व जबाबदारी या दिवाणावर
टाकली. हा दिवाण मात्र सर्वथा इंग्रजांचाच हस्तक होता. त्याचे मनांत फ्रेंचांबद्दल
मुळींच आदर वागत नव्हता. निजामास नेहमींच मराठ्यांची दहशत वाटत असल्या-
मुळे प्रसंग पडल्यास दूरच्या अदृश्य फ्रेंच मदतीपेक्षां शेजारी आपली मर्जी झेलत
राहिलेल्या इंग्रजांचेच हातीं आपली मान देणे श्रेयस्कर अशी मुशीरुन्मुल्काची भावना
