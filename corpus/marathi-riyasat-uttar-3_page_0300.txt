इतक्या सगळ्या शस्त्रांचा प्रहार बिचाऱ्या समशेर बहाद्दरावर होतांच, तो इंग्र-
जांच्या माऱ्यास कितीसा टिकणार ? तथापि त्यानें शेवटपर्यंत झगडा करून आपल्या
शूर पूर्वजाचें नांव राखण्यास कमी केलें नाहीं. त्याचा मुक्काम केन नदीच्या कांठीं
असतां ता. २३०९०१८०३ रोजी इंग्रज फौजा त्याजवर चालून आल्या. तेव्हां एके
बाजूनें लढणें आणि दुसरे बाजूनें समेटाचें बोलणें अशा दोनही उद्योगांनीं त्यानें बचावाचा
उपक्रम चालविला. हें समेटाचें बोलणें आमुटीकडे चाललें होतें. पण आमुटी आजारी
पडून परत गेला आणि समेट फिसकटला. तेव्हां पॉवेलने त्याजवर ता. १३ ऑक्टोबर
रोजीं चाल करून त्याची फौज उधळून लाविली. परंतु यापूर्वीच आमुटीनें ठरविलेला
करार ग० ज० कडे जाऊन तेथून मंजूर होऊन आला होता. त्या कराराचें बोलणें
पुरें करण्यासाठी कॅ० वेली यास मुद्दाम कलकत्त्याहून त्यानें समशेरबहाद्दराकडे पाठविलें.
त्यांची दोन महिने वाटाघाट चालली. पण ती जुळून न येतां पुनः समशेरबहाद्दराचा
पाठलाग इंग्रज फौजेने चालविला. बहाद्दर शिकस्त खाऊन काल्पी नजीक आले.
ताकद नाहीं. यशवंतराव होळकराचीं गुप्त पर्ने आली, कीं तांब्रांकडे कोणी सामील
न होणें, आम्ही लवकरच त्या प्रांती येतों. परंतु कालमाहात्म्यामुळे जयपुर भरतपुर
वगैरे सर्वांनी इंग्रजांचा आश्रय केला. लोकांस जाण्यास ठिकाण राहिलें नाहीं. चहूंकडून
इंग्रजांनीं ग्रासलें, दरोबस्त दखल त्यांचा झाला. म्हणून समशेर बहाद्दराने हैराण
होऊन कॅ० बेलीची याचना केली. तेव्हां बेलीनें ग० ज० मार्फत पुण्याहून पेशव्याची
मंजुरी आणून त्यास दरसाल ४ लाखांची नक्त नेमणूक बांधून दिली. ती स्वीकारून
आणि बांदा येथे राहण्याचें ठरवून ता. १८-१-१८०४ रोजी समशेरबहाद्दर
इंग्रजी छावणींत येऊन बेली व पॉवेल यांस भेटला. याच संधीस ता.४-१-१८०४
रोजीं झांशीचा सुभेदार शिवरामभाऊ नेवाळकर यानेही समशेरबहाद्दराचे अनुकरण
करून वेली व पॉवेल यांस भेटून इंग्रजांचा आश्रय स्वीकारिला. काल्पीचा
जहागीरदारही याच वेळीं इंग्रजांचे आश्रयास आला. भगेलखंडाचा राजा अजितसिंग
याच्याशीं स्वतंत्र तह करण्याचे प्रयत्न इंग्रजांनी केले, ते यावेळीं सिद्धीस गेले नाहींत.
भगेलखंडाची राजधानी रेवा यालाच पूर्वी रेवामुकुंदपुर म्हणत. रामचंद्र बल्लाळ
बुंदेले खेर याच सुमारास निवर्तला.
या युद्धांतील चवथी मोहीम भोसल्याच्या कटक प्रांतांत झाली. बंगालपासून
मद्रासपावेतों आपला मुलूख सलंग असावा अशी इंग्रजांची धडपड आज ४० वर्षे
चालू होती. पण मध्यें भोसल्याचा कटक प्रांत असल्यामुळे त्यांचा नाइलाज होत
