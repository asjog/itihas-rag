६००००० चा मुलूख निजामास दिलाः आणि
२६३००० चा मुलूख पेशव्याचे वांटणीचा म्हणून काढलाः पण त्याच्या अटी
बाजीरावाने मान्य न केल्यामुळे तो पुढे इंग्रज निजामांनों निमे निंम वांटून घेतला.
त्या अटी अशा होत्या कीं, (१) निजामानें इंग्रजांची तैनाती फौज आपले संरक्षणास
घेतली तशीच बाजीरावानेंही घ्यावी, (२) फ्रेंचांनी इंग्रजांवर स्वारी केल्यास तिचे
निराकरणास बाजीरावानें इंग्रजांस मदत करावीः (३) पेशवे व निजाम यांचा कलह
उद्भवल्यास त्याचा निर्णय इंग्रज तिन्हाईतपणें करतील तो पेशव्यानें मान्य करावाः
आणि (४) पूर्वी टिपूचे राज्यावर मराठ्यांची चौथाई बसलेली असल्यामुळे त्या
आधारावर आतां कृष्णराज वोडियार याचे राज्यास पेशव्यांनीं चौथाईचा वगैरे उपसर्ग
करूं नये. वस्तुतः या अटींवर मुलूख घेणें म्हणजे बाजीरावानें आपलें स्वातंत्र्य
घालविण्यासारखेच होतें. अर्थात् त्या बाजीरावानें मान्य केल्या नाहींतः त्यावरून
बाजीरावासंबंधानें इंग्रजांचें मन हळू हळू कलुषित होत गेलें. या व्यवहाराची फलश्रुति
नानानें बोलून दाखविली ती अशी. 'पहणाकडील जाबसाल उरकला. इंग्रज प्रवळ
झाले. कलकत्त्या पावेतों त्यांचा प्रांत झाला. सरकारांत तूर्त हीच चिंता पडली आहे.
टिपूचे संस्थान गारद झालें हें सरकारचे दौलतीस चांगलें नाहीं. होणार चुकत नाहीं.'
टिपूच्या प्रकरणांत गमावलेला डाव भरून काढण्यासाठीं बाजीराव व दौलतराव
यांनी नेहमींच्या उच्छृंखलपणानें निजामावर स्वारी करण्याचा बेत जाहीर केला. लगेच
ती बातमी पामरने लॉर्ड वेल्स्लीस कळविली. त्याबरोबर तिकडून असें झणझणीत
अंजन बाजीरावाचे डोळ्यांत घातलें गेलें कीं, त्याचा त्यास पुढे कधीं विसर पडूं नये.
इकडे वेल्स्लीनें निजामासही भरपूर आश्वासनाचें पत्र पाठवून कळविलें कीं,
तुम्हीं जोंपर्यंत इंग्रजांशी प्रेमानें वागत आहां तोपर्यंत तुमचेवर कोणीही शत्रु
चालून आला तरी आम्हीं सर्व फौजेनिशीं तुमचे संरक्षणास धावून येऊ. सिंद्याची
फिकीर तुम्हीं यत्किंचित् मनांत बाळगू नये." याच पत्राची नक्कल पामरचे मार्फत
ता. १४-५-१७९९ रोजी पेशव्यास मिळाली, त्यानें पुढील सर्व काम भागलें.
बाजीराव जन्मापासून अंधारांत वाढलेला त्यास इंग्रजांचा तडाखा काय ठाऊक !
येथें ज्याप्रमाणें जवळच्या मंडळीस आपण सहज चकवितों तसेच आपण पामर
वेल्स्ली वगैरे जहांबाजांस चकवू शकूं अशी त्याची समजूत होती. खरोखर बाजी-
रावाच्या अव्वल अंमदानींतील हिंदी परिस्थिति ओळखण्यास वेल्स्लीचे राजकारणी

