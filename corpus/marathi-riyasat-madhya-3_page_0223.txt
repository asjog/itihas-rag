पानपतचा घनघोर संग्राम.

व पैशाची तूट पडल्यामुळे फार हलाकी आहे. गिलचे यांचा पेंच भारी
पडला आहे. तरी या समयी ५० हजार फौज व एक क्रोड खजिना यांची
मदत सत्वर न आल्यास निभावणी कठिण आहे. केवळ अगतिक म्हणोन
पत्र लिहीत आहे. मी आपल्याकरितां लिहीत नाहीं. माझ्यासारखे पुत्र
आपल्यास आणखी आहेत व होतील, परंतु भाऊसा० सारखा बंधु मिळणार
नाहीं.१ ता. २० नोव्हेंबरास फौजेची मुळांच हलाखी नव्हती, तथापि महादोबा
पुरंदऱ्यानें एकदम मदतीस जाण्याविषयीं पेशव्यास आग्रह केला. हा पुरंदरे चतुर
व अनुभवी गृहस्थ क्षयाचे व्यथेनें याच नोव्हेंबरांत मरण पावला [भा. व श.].
अक्कलकोटकर फत्तेसिंग भोसले सुद्धां ता. २० नोव्हेंबर रोजीं मरण पावला.
डिसेंबर २१ रोजीं पेशव्याचा मुक्काम राक्षसभुवनावर होता. २७ डिसेंबरास
त्यानें पैठणास दुसरें लग्न केलें. मुलगी नारोबा नाईक वाखरे देशस्थ सावका-
राची केली. नांव राधाबाई. पुढें लगेच पेशवा उत्तरेंत निघाला. बरोबर जानोजी
व मुधोजी भोसले, बाबूजी नाईक, गोपाळराव गोविंद पटवर्धन, सदाशिव
रामचंद्र, यमाजी शिवदेव, विठ्ठल विश्राम, इत्यादि मंडळी होती. रघुनाथ-
रावही प्रथम बरोबर होता, परंतु तो ९ जानेबारीस सखाराम बापूसह निघून
निजामास आणावयास गेला [ऐ. ले. सं. १-२६], तो पुढें एप्रिलांत पुण्यास
आला. भेलसा येथे पानपतच्या सावकारांचा कासीद पौष शु. १३ स
(१९०१०६१) निघालेला सहावे दिवशीं म्हणजे ता. २४ जानेवारीस भेटला;
त्याजवळ एक कागद मिळाला, त्यांत मजकूर की, 'दोन मोती गलत. दसवीस
अश्राफत; रुपयोंकों गणति नहीं.' मागाहून हळू हळू ज्यास्त मंडळी येऊन
दररोज नवीन नवीन हृदयद्रावक बातमी पेशव्यास कळत गेली. एकदां ऐकावें
भाऊसाहेबाची फत्ते झाली, पुनः ऐकावें मोड झाला. अशा स्थितींत वास्तविक
प्रकार समजण्यास पुष्कळच कालावधि लागला. महिना दोन महिने तर
खऱ्या खोठ्या अनेक बातम्या कानावर येऊन पेशव्याच्या व एकंदर मंडळींच्या