संसार बाराशे वर्षांपूर्वी संपला. अलीकडे बाराशें वर्षे मराठीचा संसार चालू
आहे. तोही महाराष्ट्रीच्या प्रमाणेंच कालांतरानें योग्य समयीं समस्त होईल.'
   ज्ञानेश्वराच्या वेळेस मराठी भाषा बाल्यावस्थेंत नसून प्रौढ होती. ह्या-
संबंधानें रा. राजवाड्यांचा अभिप्राय योग्य दिसतो तो असा.
   'मराठी भाषा पांच सातशें वर्षे कमावली गेल्यावर तींत ज्ञानेश्वरी-
सारखा प्रगल्भ ग्रंथ निर्माण झाला. हा ग्रंथ राष्ट्राच्या बाल्यावस्थेंतील किंवा
रानटी स्थितींतील नाहीं. ऊर्जित स्थितींतील आहे. ज्ञानेश्वराच्या काळींच
हेमाद्रि, बोपदेव वगैरे पंडित महाराष्ट्रांत विद्यमान होते. त्यापूर्वी शेंदोनशें वर्षे
महागणिती भास्कराचार्य (१०३६-११०६) महाराष्ट्रांत झाला. त्याच्या
संबंधानें मराठी शिलालेख खानदेशांत पाटण येथें त्याच्या नातवानें उभार-
लेला अद्याप आहे. असलीं विद्वद्रत्नें ज्या राष्ट्रांत होतात त्याला रानटी
किंवा बाल्यावस्थ गणतां येणार नाहीं. उलट त्याची प्रौढावस्थाच होती.
फरक इतकाच कीं, स्त्रीशूद्रादिकांस संस्कृत भाषा समजत नसल्यामुळे ज्ञाने-
श्वरानें मुद्दाम त्यांजकरतां मराठींत ग्रंथ लिहिला. ज्ञानेश्वराच्या अगोदर
निवृत्ति, मुकुंदराज, सहदेव भाडळी, अभिलषितार्थचिंतामणींतील
( ११२६-११३८ ) पद्यकार यांनीं मराठींत ग्रंथरचना केलेली आहे. व
त्या ग्रंथरचनेनें कमावलेल्या मराठींत ज्ञानेश्वर लिहितो. चांगल्या अभिजात
व उमद्या मराठींत ज्ञानेश्वर वक्तृत्व करितो. तेव्हां ज्ञानेश्वरकालीन मराठी
भाषा बाल्यावस्थेंत खचित नव्हती. '
   ४. मोडी लिपीची उत्पत्ति.—मुसलमानांच्या आगमनापर्यंत
महाराष्ट्रांत कागद माहीत नव्हता. त्यापूर्वीचे सर्व लेख शिला, ताम्रपट
ह्यांजवर किंवा भूर्जपत्र, ताडपत्र किंवा वस्त्रपट यांजवर लिहीत असत.
शिला व ताम्रपटांवर अक्षरें कोरावीं लागत. दानपत्रें वगैरे अशीं कोरून
लिहीत. पोथ्या, कवनें किंवा अन्य लेख ताडपत्रांवर वगैरे लिहीत. ताड-
पत्रावरही लोखंडी लेखणीनेंच लिहावें लागे. चर्मावर व कापडावर लिहि-
ण्याचा उल्लेख ज्ञानेश्वरींत (स. १२९०) आहे. ताडपत्रादिकांवर लिहिलेलें
पुसतां येत नाहीं. तें पुसावयास हरताळाचा लेप लावीत. ज्ञानेश्वरींत
कागद हा शब्द कोठेंही आलेला नाहीं. त्याऐवजीं लाकडी पाट हा शब्द
आला आहे. कागद करण्याची कला मुसलमानांना ठाऊक होती. हेमा-
द्रीच्या पूर्वीच शेंपन्नास वर्षे उत्तरहिंदुस्थानांत मुसलमानांचें राज्य स्थापन