अडविण्याकरितां फेबुवारींत रायचूरकडे कृष्णाकांठीं पोंचला. ता. २१
फेबुवारीच्या पत्रांत ( खं. ३ ले. ३७७ ) खालील मजकूर आहे:—
‘ श्रीमंतांची मर्जी माघारे फिरवयाची होती, परंतु लांब आले. ये
प्रांतीचे पाळेगार तमाम येऊन भेटले. घासदाणे, खंडण्या तमाम मुलखांत
बेत, भागानगर डावें टाकून कडप्पाचे सुमारें निजामलीकडे जावें हा हेत
घरला आहे. त्याची पूर्तता जाहल्यावर त्यांस समागमें घेऊन औरंगाबादें-
जवळ गंगेचे कांठीं येऊन राहावें हा विचार आहे. ’ त्यानंतर ३ मार्चच्या
पत्रांत ( ले. ३७८ ) असाच मजकूर आहे. पुढें निजाम सलाबतजंग
व पेशवा जवळ जवळ येऊन जानोजी निंबाळकरामार्फत उभयतांचा करार
झाला, तो ता. २३ मार्च स. १७५१ च्या पत्रांत ( ३८० ) दिलेला आहे,
तो असा:-‘ श्रीमंत पंतप्रधान फौजेसहवर्तमान रघूजी भोसले व फत्तेसिंह
भोसले यांचे फौजेसुद्धां हैदराबादेपुढें सात मजला, ताम्राचे फौजेशीं सात-
कोशींचे तजविजीनें पानगळानजीक पांच रोज मुक्काम केला. ताम्रा-
समागमेंही वीस हजार फौज फिरंगीसुद्धां आहेत. सेवेशीं जानोजी
निंबाळकर दरम्यान येऊन सतरा लक्षांवर मुकदमा चुकला. पैकीं दोन लक्ष
नक्त दिले. तीन लक्षांची वरात भागानगरावर व बाकीची वरात औरंगाबाद
बऱ्हाणपुर यांजवर देखिली आहे. जप्ती खानदेश वगैरे करूं मोकळी
करावी ऐसा निश्चय झाला. ताम्रही भागानगरास आज उद्यां कुच करून
जाणार. श्रीमंतही कृष्णातीर धरून सतर्‍यास जाणार. दमाजी गायकवाड
से प्रांती गेला म्हणोन वर्तमान श्रीमंतांस विदित जालें आहे, यामुळें
खातात. ’ हाच मजकूर खुद्द पेशव्यानें दीक्षितास लिहिला आहे. ( ले.
५३४ ). ‘ तीन लाख रुपये बऱ्हाणपुरच्या सुभ्याकडून घेऊन मोगलाई
मुलुखांत बसविलेली जप्ती उठवावी. ’ असें पत्र पेशव्यानें ता. २८ मार्च
१७५१ रोजीं आपल्या अंमलदारास लिहिलें. [ ना. सा. रो. ले. ५२ ].
गायकवाडाच्या भानगडीमुळें पक्षांत आलेले दोन सुभे पेशव्यास पचवितां
आले नाहींत. ‘ मोगलांकडील तह उरकून दरमजल कडप्पानजीक आलों.