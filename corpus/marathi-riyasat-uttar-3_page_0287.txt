तोफा लागू केल्या. सहा घटकापावेतों लढाई मातबर झाली. वस्लीकडील बारा तेराशें
गोरे व तेलंग पांचसातशें तोफांच्या मारगिरीनें ठार पडले. त्यांचा मोड झाला असें
पाहून दौलतरावांनीं जल्दी करून घोडीं घातलीं. पूर्वी लढाईचा बेत अगदीं नव्हता.
दौलतराव उठले तेव्हां इकडील तोफाही बंद झाल्या. इतक्यांत इंग्रजांनीं संधि पाहून
एकंदर बाजूनें उलटले. तेव्हां सिंद्याकडील यादवराव भास्कर पडले: आणि शंभरास
माणूस जाग्यावर ठार झालें. नंतर लढाई बिघडली. सिंदे माघारें निघाले. त्यांचीं तीन
पलटणें मारलीं गेलीं: व पंचवीस तोफा जिनसी थोर गेल्या. बाकीच्या तोफा व १५-
१६ पलटणें व उभयतांकडील झाडून फौजा बचावून माघारें आल्या. दुसरे दिवशीं रात्री
सारी फौज अजिंठ्याचे घांटाखालीं जमली. तेथेंच दसऱ्याचा समारंभ झाला. दोन-
चार रोजांत फिरोन गांठ घालावी हा इरादा होत आहे. सडे होऊन गंगातीरास
नवाबाचे मुलखांत जाणार. सिंद्यांच्या पलटणांनीं लढाई चांगली केली, परंतु फौजेच्या
हातून धीर निघाला नाहीं. फौजा मोठ्या म्हणून इतकें तरी सामान बचावून निघालें.
वस्लीकडील फौजांनीं पाठलाग अगदीं केला नाहीं.’

अशी ही आसईच्या लढाईची हकीकत आहे. इंग्रजांचे लेखांत या संग्रामाचा
मोटा बडेजाव आढळतो. परंतु फार झालें तर दोघांची बरोबरी झाली येवढेंच कदा-
चित म्हणतां येईल. असावध स्थितींत वस्लीनें येऊन एकाएकीं छापा घातला. सिंद्यांची
तयारी बिलकुल नव्हती. परंतु आघाडीच्या पलटणांनीं लढाई चालू केल्यामुळें माग-
च्यांस अवसर सांपडला. इंग्रजी लेखांत चारशें अठ्ठावीस मेले व अकराशें अडतीस
जखमी झाले असं वर्णन आहे.

ग्वाल्हेरचें वाकडे
आत्माराम शिवराम
चिंतो कृष्ण शिवराम

लढाईचे प्रसंगीं
चिंतो आत्माराम वाकडे हा होळकराचे लगत्या-
वर होता, त्यास सर्जेरावानें पुण्याहून ता. २९-
९-१८०३ रोजीं लिहिलें कीं, ‘ तुम्हीं दरकूच
पलटणें व फौज घेऊन बऱ्हाणपुरास जावें. पेंढा-
ऱ्यांस पत्रें पाठविलीं आहेत ते व तुम्हीं सामील
होऊन दरमजल पुढें जाण्याचें करणें.’ या वेळेपासून पेंढाऱ्यांचा उपयोग मराठे सरदारांस
विशेष होऊं लागला. पेंढारी म्हणजे पूर्वीच्या गनिमी फौजा व कवाइती कंपू यांस
जोडणारा दुवा होय. कवाइती कंपूंची ठांसून लढण्याची पद्धत मराठ्यांनीं स्वीकारली,
तेव्हां लढाईच्या पूर्वी व पश्चात शत्रूस हैराण करण्याचें काम शिल्लक राहिलें, त्यासाठीं
पेंढाऱ्यांचा उपयोग विशेष होऊं लागला. त्यांस नियमित पगार देण्याची जरूर नसून