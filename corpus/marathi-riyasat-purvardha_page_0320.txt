स्वाधीन करून घेतला. तेव्हां मावळे लोक वरचे कोटांत शिरल्यावर
मोगल फौज लढण्याचा उद्योग सोडून देऊन गाफीलपणानें लूट करूं
लागली. मावळ्यांनी त्यांची अव्यवस्थित स्थिति पाहून, त्यांजवर वरून
गोळ्यांचा असा जोराचा मारा केला कीं, कित्येक मोगल लोक पळून
गेले व कित्येक कोनाकोपऱ्यांत लपून राहिले. त्या वेळीं मोगल व मराठे
यांची निकराची लढाई झाली. मुरारबाजी तर मोगलांस किल्ल्यांतून
हाकून लावून त्यांचा पाठलाग करीत थेट दिलीरखानाच्या तंबूपर्यंत गेला.
त्याच्या पराक्रमाचा सर्व मोगल लोकांस अत्यंत अचंबा वाटला. खानास
त्वेष चढून तो आपली सर्व फौज गोळा करून मराठ्यांवर चालून
आला. त्या वेळेस मुरारबाजीचे कित्येक लोक जखमी झाले, व कित्येक
मरणही पावले. मुरारची ढाल तुटली, तेव्हां हातास शेला गुंडाळून
तिजवर तो शत्रूचे घाव झेलून घेऊं लागला. त्या झटापर्टीत मुरारचा
एक वार खानाचे अंगावर लागला. याप्रमाणे लढाई चालू असतां '
एकाएकी खानानें सोडिलेला बाण मुरारबाजीस लागून त्याचें शीर उडाले,
आणि तो शूर पुरुप एकदम गतप्राण झाला. त्याच्या संबंधानें अशी एक
आख्यायिका चालु आहे की, मुगरवाजीचे गीर तुटल्यावर नुसत्या कबं-
धार्ने तीनशे मुसलमानांची कत्तल उडविली.
शिवाजीच्या नामांकित शूर सरदारांत मुरारबाजीची गणना होते.
धन्याची नोकरी बजाविण्यांत आपले प्राण ग्वर्ची घालून, त्यानें आपल्या
राष्ट्राची कीर्ति अजरामर केली आहे. मुरारबाजीचे शव त्याचे
लोकांनीं मुसलमानांचे हार्ती लागू न देतां त्याचे तुकडे जमवून राय-
गडास शिवाजीकडे पाठविले. * त्या वेळी शिवाजीस किती दुःख झालें
असेल, याची कल्पनाच केली पाहिजे.
मुरारबाजी पडला, तरी वरचा किल्ला मोगलांस मिळाला नाहीं. मराठे
लोकांनीं आपला बंदोबस्त ठेवून, मोगलांस वरचे कोटांत येऊ दिले नाहीं.
* मुरारबाजीचें चरित्र व बाबाजी बोवाजीची हकीकत प्रभु रत्नमार्लेतून
घेतली आहे. त्यांत व ग्रांट डफच्या वगैरे वर्णनांत बारीक सारीक गोष्टींची
तफावत आहे. पुरुषोत्तम कवीच्या शिवकाव्य नामक संस्कृत ग्रंथांत पांचव्या
चमत्कारांत मुरारबाजीच्या पराक्रमाचें सुरस वर्णन दिलेले आहे.