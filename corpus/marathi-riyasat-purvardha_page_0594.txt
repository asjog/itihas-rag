बादशहानें त्यास 'गाजीउद्दीन' हा किताब दिला (स. १६८२).
संभाजीचा आणखी एक किल्ला हस्तगत केल्याबद्दल बादशहाने शहा-
बुद्दीनखानास 'फिरोजजंग' असा दुसरा किताव दिला. (स. १६८३-
Bilgrami's History of the Nizam's Dom. ) सुरतेहून आ-
लेली रसद संभाजीच्या जहाजांना बरीच लुटून घेतली. कांहीं जहाजें
सामानानें भरून आलीं, परंतु तीं गोव्याचे बंदरांत पोर्तुगीझ लोकांनीं
येऊ दिली नाहींत. कारण मोगलांबद्दल पोर्तुगीझांचे मनांतही द्वेषबुद्धि
होतीच; तेव्हां दुसऱ्या वाटेनें जहाजे येऊन कांहीं अन्न फौजेस मिळाले.
मुअज्जमचे दीड वर्ष फुकट जाऊन कांहीं प्राप्ति झाली नाहीं व तो
अडचणींत सांपडला. तेव्हां मराठ्यांस दुसरीकडून पेंचांत आणण्या-
साठी बादशहानें रणमस्तखान व रुहुलाखान यांस कल्याण प्रांतांत
पाठविले. परंतु संभाजी विलक्षण तडाक्याने त्यांजवर आला आणि त्यांचो
रसद व खजिना मारून रायडास परत गेला. तेव्हां वरील दोघां संरदारांस
बादशहानें परत बोलाविलें. इकडे मुअजमच्या लष्करांत रोगाची सांथ
येऊन पुष्कळ लोक मेले. खाण्यास अन्न नाही अशी त्यांची दुर्दशा झाली.
तेव्हां रुहुल्लाखानास लष्कर बरोबर देऊन शहाजाद्यास परत आणण्यासाठी
बादशहाने पाठविलें; आणि खानजहान यास औरंगाबादेस ठेवून आपण
स्वतः अहंमदनगरास आला. मोगल फौज कोंकणांतून परत जातांना रोग
फैलावला होता व मराठ्यांच्या छाप्यांनी त्यांचा आकांत केला. शेवटी
अंबाघांटानें वर चढून मोठ्या सकटाने मुअज्जम कृष्णाकाठीं वाळवें येथे
छावणी देऊन राहिला. (सन १६८४).
इकडे संभाजीनें सभोंवार शत्रु फिरत असतां विलक्षण साहस करून
भडोचवर स्वारी केली, (ऑक्टोबर १६८५), व तें मातबर शहर लुटून
पुष्कळ संपत्ति रायगडास आणिली. इतर ठिकाणांहूनही मराठी फौज या
वेळेस पुष्कळ लूट स्वदेशी आणित होती, भडोचहून नाशीकच्या रस्त्यानें
परत येत असतां, संभाजीच्या हाताखालील एक टोळी गंगास्नानाचे
निमित्तानें दूर जाऊन मोगलांस मिळणार होती. संभाजीनें त्यांचा उद्देश
समजून दुसरी एक टोळी गंगास्नानाचेच निमित्तानें पहिलीवर पाठविली.
दुसऱ्या टोळीनें प्रथमतः स्नेह दाग्ववून नंतर एकदम भयंकर स्त्ररूप
धारण केले, आणि लबाड लोकांचा फडशा उडावला.
