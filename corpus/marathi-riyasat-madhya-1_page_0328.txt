न्याचीं कबुतरें, आणि दुसरे कांहीं चमत्कारिक पक्षी असें आम्हांस पाठवून द्या.’
माझ्याजवळ तरवार होती ती शाहू महाराजांस फार आवडली म्हणून मीं ती
त्यांस दिली. याप्रमाणें शाहूची रजा घेऊन ता. २६ रोजीं सर्व मोठमोठ्या अंमल-
दारांच्या व बाळाजी बाजीरावाच्या निरोपाच्या भेटी घेतल्या. ता. २७ रोजीं
आमच्या बरोबरच्या एका गृहस्थास शाहू महाराजांनीं बोलावून, आणखी कांहीं
वस्तु आमच्याजवळ नजर देण्याजोग्या आहेत किंवा काय, याचा तपास केला.
त्याजवळ महाराज ह्मणाले ‘ तुम्ही सालस लोक आहां. व्यापाराशिवाय तुमचा
दुसरा हेतु नाहीं. धर्मसंबंधांत तुह्मी कोणास जाच करीत नाहीं. सबब वसई-
कडील नवीन जिंकिलेल्या प्रदेशांत आह्मांस इंग्रजांचा उपयोग चांगला होईल.
परंतु हा सर्व व्यवहार आह्मीं बाजीरावावर सोंपिला आहे; आह्मीं त्यांत पडत
नाहीं. पण तुह्मांस जर असे शांत भावानें दिवस काढावयाचे ह्मणतां, तर
आमचे नोकर जे आंगरे त्यांच्याशीं कलह करण्याचें तुम्हांस प्रयोजन काय ?’
हें बोलणें, गोर्डन ह्मणतो, मला कळल्यावर मी पुनः त्या इसमास महाराजांकडे
पाठवून सांगितलें, कीं ‘आंगऱ्यांशीं भांडण उपस्थित करण्याची आमची बिलकूल
इच्छा नाहीं. केवळ आमच्या व्यापाराच्या संरक्षणासाठीं आम्हांस एवढी मोठी
फौज बाळगावी लागत आहे. पोर्तुगीझ तरी आमचे स्नेही व शेजारी ह्मणून
त्यांस मदत करणें आह्मांस भाग पडले. आतां आपणांस जय मिळालाच आहे,
तेव्हां आपल्याशींही आह्मी स्नेहभावानेंच वागणार ! ’

पत्रांचे जबाब महाराजांकडून ता. ३० जून रोजीं माझ्या हातीं पडले
आणि आह्मी परत निघालों, ते प्रथम पुण्यास आलों. पुण्याकडील प्रदेश मला
फारच सुपीक दिसला. पुण्यास तोफा व गोळे करण्याचा कारखाना आहे तो
पाहिला हें सामान ते चांगलें करितात असें कळलें. तेरा इंची गोळ्यांचा सांचा
होता. लोखंड सुद्धां येथें तयार करितात. बाजीरावाकडून कोष्टी लोकांना चांगलें
उत्तेजन मिळतें; आणि नानाप्रकारचें उंची कापड येथून मुंबई वगैरे ठिकाणीं
बाहेर जाऊन विकतें. प्रदेश चांगला लोकवस्तीनें गजबजलेला असून इतर
प्रांतांच्या मानानें येथें रयतेवरील सारा माफक आहे.

ता. १३ जुलई रोजीं आह्मी ठाण्यास पोंचलों. तेथील अधिकाऱ्यानें
आमचा बरदास्त चांगली ठेविली. ता. १४ रोजीं आह्मी मुंबईस पोंचलों.