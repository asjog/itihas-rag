दोषांचे विरोधी सर्व गुण शिवाजीच्या ठायीं वसत होते. प्रसिद्ध रोमन
सरदार जूलिअस सीझर (केसर) व शिवाजी यांच्यांत वरच्याहून ज्यास्त
साम्य आहे. दोघेही घोरणी, राजकारणकुशल व व्यवस्थित होते. पण
सीझरही जगजेतृत्वाच्या हांवेपासून अलिप्त नव्हता. रोमन राष्ट्राच्या विस्तृत
व संपन्न पायावर सीझरानें पराक्रम गाजविणे व मुळांत कांहींच नसतां
शिवाजीनें आपल्या राष्ट्रास स्वातंत्र्य प्राप्त करून देणें, यांत पुष्कळ
फरक आहे.

युरोपच्या इतिहासांतील तिसरा मोठा पुरुष नेपोलियन बोनापार्ट होय.
शिवाजी व बोनापार्ट यांजमध्ये जरी अनेक गोष्टींत पुष्कळ विरोध आहे,
तरी दोघांमध्यें साम्यही बरेंच आहे. विद्या व कल्पकबुद्धि, लोकांवर छाप
बसविण्याची विलक्षण हातोटी, राष्ट्र ऊर्जितावस्थेस आणण्याची अनावर
उत्कंठा, इत्यादि महान् पुरुषांस अवश्य लागणारे गुण दोघांच्याही ठिकाणी
बसत होते. पण देशकालपरत्वामुळे दोघांच्या कर्तबगारीत विलक्षण
फरक पडला. अठराव्या व एकुणिसाव्या शतकांत युरोपीय राष्ट्रां-
मध्ये विलक्षण स्पर्धा उत्पन्न झाली होती. त्यांचें शिक्षणही निराळ्या त-हेचें
होतें. ह्यामुळे हरएक विषयांत नांव गाजविण्यास बुद्धिमान् पुरुषास युरो-
पांत जसा अवकाश होता, तसा हिंदुस्थानांत नव्हता. अर्थात् मोठमोठे
विजय मिळवून दिगंत कीर्ति मिळविण्याची सवड बोनापार्टास युरोपांत
मिळाली, तशी शिवाजीस हिंदुस्थानांत मिळाली नाहीं. नेपोलियनची
विद्वत्ता जबर होती. तो विद्वान् लेखक, व हुशार कायदेपंडित होता. त्या
वेळीं तशा प्रकारचे शिक्षण युरोपांत प्रचलित होतें. शिवाजी तसा विशेष
विद्वान् नव्हता. नैसर्गिक बुद्धिमत्ता, व जगाचा विस्तृत अनुभव हे दोघां-
मध्य समान होते. तरी फ्रान्ससारख्या संपन्न देशांत विद्या, कला, लोको-
पयोगी कार्मे इत्यादि विषयांत नवीनच सुधारणा करून देशास ऊर्जिता-
वस्था प्राप्त करून देणें व सभोवारच्या इतर राष्ट्रांस भावी उन्नतीचा
मार्ग दाखविणें श्ह्यांत बोनापार्टास जी सवड मिळाली, ती हिंदुस्थानच्या
तत्कालीन परिस्थितींत शिवाजीस शक्यच नव्हती. ऑस्ट्रिया, राशया,
प्राशया, इंग्लंड इत्यादि रणशूर राष्ट्रांशी घनघोर संग्राम करण्याचे अनेक
प्रसंग बोनापार्टात आल्यामुळे, त्याच्याकडून युद्धकलेस जसें नर्वानच स्वरूप
प्राप्त झाले, तसें शिवाजीच्या हातून झालें नाहीं. म्हणून या विषयांत शिवाजी
