मराठ्यांचेही उत्तरेंतील उद्योग थोडे मंदावल्यामुळे उभयतांची गोडी सहजच झाली.
दिल्लींतून हिंगण्यांचे मार्फत कांहीं दिवस वाटाघाट चालून अब्दालीचे वकील
गुलराज व आनंदराम दक्षिणेंत पेशव्यांकडे आले. फेब्रुवारी व मार्च स. १७६३ त
हे वकील सुमारें एक महिना इकडे होते. त्यांजबरोबर करार झाला कीं,
' ती० कैलासवासीयांच्या वेळेस ज्याप्रमाणें अंमल होता, त्याप्रमाणें परगणि-
यांत अंमल शहांनीं ताकीद करून देवावा. याप्रमाणें झाल्यास वकिलांस
चाळीस हजारांची जहागीर अंतर्वेदींत देण्याचा करार' पेशव्यानें लिहून दिला.
[ ८.३.१७६३-मा. पे. रो. १०१, ६, ७; व इ. सं. ऐ. टि. १.५६ ]. या
वाकेलांचा बंदोबस्त पेशव्यानें अहमदनगरास ठेविला होता. पेशव्यास त्यांनीं
अब्दालीकडील पोशाख आणिले आणि पेशव्यानें भद्रगज हत्ती अब्दालीस
नजर केला. याप्रमाणें मराठ्यांशीं गोडी झाली, पण शीखांनीं मात्र त्याचा
पंजाबांतून साफ उठाव केला. एकदां स. १७६७ त तो पंजाबांत आला.
पण त्यामुळे लभ्यांश कांहीं झाला नाहीं. अशा प्रकारें हिंदुस्तानच्या इति-
हासावर चिरंतन परिणाम घडविणारा हा प्रसिद्ध पुरुष वयाचे ४८ वे वर्षी
ता. १९.१०.१७७२ रोजीं काळपुळीच्या विकारानें चमननजीक मरण पावला.
त्याचा मुलगा तयमूरशहा बापासारखाच उपद्व्यापी होता. गादीवर येतांच
त्यानें वजीर शहावलीखानास ठार मारिलें. अति मद्यप्राशनानें विकार होऊन
तयमूरशहा १८.५.१७९३ रोजीं मरण पावल्यावर त्याचा मुलगा जमानशहा
गादीवर बसला, त्याचा संबंध पुढें इंग्रजी कारभाराशीं येतो.

१०. पेशव्याची शेवटची स्वारी [जानेवारी—मार्च १७६१].—
निजामावर नजर ठेवण्याच्या इराद्यानें या सालीं पेशवा दसऱ्यानंतर ता. २२
ऑक्टोबर रोजीं बाहेर पडून डिसेंबर अखेर नगराचे बाजूस राहिला. १४.११.६०
चें पत्र ( ३.२१० ) सदाशिवरावाचें पेशव्यास गेलें त्यांत पानपतावर
फौजांची समीपता झाल्याचा मजकूर आहे. त्यानंतर पत्रें न आल्यानें पेशव्यास
चिंता उत्पन्न झाली आणि अनेक लोकांस तिकडे त्यानें निकडीचीं पत्रें लिहून
खबर विचारिली. विश्वासरावाचें एक पत्र आहे तें असें. 'फौजेत रसदेची