हजार स्वार व चार पायदळ पलटणें नदीपार गेली. त्याजबरोबर चिंतो आत्माराम
तांबोळी, रामचंद्र भास्कर बक्षी व सदाशिव महादेव हे हिंदी सरदार होते. यांची वाट
अडविण्यास यशवन्तराव नदीपलीकडे तयार होता. त्याजवर हेसिंगनें एकदम चाल
केली. पण त्याजशर्शी सामना न करतां होळकर उज्जनीकडे मागें हटला. इकडून
दौलतरावानें मॅकिन्टायर हा युरोपियन अम्मलदार आणि फकीरजी गाढवे व
निंबाळकर यांस मागून हेसिंगचे मदतीस पाठविलें. त्यांचे मागून आणखी दोन पलटणें
मुसा सतरंज (Southerland) याचे हाताखालीं नदीपार गेलीं आणि तीं
हेसिंगचे पाठोपाठ पुढें उज्जनीकडे वाट चालू लागली. त्यांचे मागून मेजर ब्राऊन-
रिग्ग हा तोफखाना घेऊन पलीकडे सुरक्षित गेल्यावर सरते शेवटीं देवजी गौळी
व गोपाळराव चिटणीस हे सरदार दहा हजार फौज घेऊन नर्मदेच्या पलीकडे गेले.
याप्रमाणें सिंद्याची बहुतेक फौज व्यवस्थितपणे नदी उतरून पलीकडे गेली. नर्मदेच्या
उतारांत रघूजी भोसल्यानें आपली फौज व माणमें पाठवून दौलतरावाचें साह्य केलें,
म्हणूनच नर्मदा उतरतांना सिंद्याचें नुकसान झालें नाहीं.
होळकरानें गनिमी कावा स्वीकारला. हेसिंग यास उज्जनीकडे पुढें ओढीत नेऊन
त्यानें त्याचे सामन्यास देखाव्यापुरती थोडी फौज उज्जनीजवळ ठेविली, आणि
बाकीची मोठी फौज स्वतः आपल्याबरोबर घेऊन तो अचानक हंड्याच्या घाटांत
नेवरीजवळ मुसा सतरंज व मॅकिन्टायर यांजवर विजेसारखा येऊन कोसळला. त्यानें
त्या दोघांच्या सर्व तुकड्या कापल्या. थोडे उरले ते बिनशर्त हत्यारें खालीं ठेवून
होळकराचे स्त्राधीन झाले. हे कृत्य करून यशवंतराव तमाच परत फिरून उज्जनी-
जवळ हेसिंगचे समाचारास गेला. तेव्हां एक अहोरात्र निकराची लढाई होऊन
सिंद्याचीं चार पैकी तीन पलटणें गारद झाली. चिंतो आत्माराम भाल्याच्या जखमेने
ठार झाला, सात इंग्रज ऑफिसर मेलेः आणि खुद्द हेसिंग पराकाष्ठा करून लढला,.
पण जखमी होऊन वहिरवगडच्या आश्रयास गेला म्हणून बचावला. हे दोन पराक्रम
करून लगेच यशवंतराव महेश्वरनजीक नर्मदेवर ब्राउनरिग्गच्या तोफखान्यावर
चालून आला. परंतु तोफा सज्ज असल्यामुळे यशवन्तरावाचे हल्लयांचा त्यांजवर कांहीं
एक परिणाम न होतां त्यास नाइलाजानें परत फिरावें लागलें. देवजी गौळी
यानें होळकरावर चालून घेतलें, व पांच सहा तोफा पाडाव केल्या. 'त्याउपर
होळकरांनी जोरबजोर चालोन येऊन भारी लढाई केली. देवजी गौळी व आणखी
दोन तीन मोठे सरदार व पांच सहा जमादार ठार झाले. बुणग्यांत गलबल बहुत झाली.
