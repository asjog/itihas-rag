ह्या कामांत चांगली किफायत ई. ऊन कुत्बशह। नें त्यास आपला प्रधान
नेमिले. त्याच्या अंगीं अनेक गुण असल्यामुळे दरएक काम तो हटकून
शेवटास नेई युद्धाच्या कामांतही तो कुशल होता. सुलतानानें त्यास
कर्नाटकांतील प्रदेश जिंकण्यास पाठविलें. मीरजुमलानें युरोपियन लोकां-
करवीं तोफखाना तयार करवून कर्नाटकावर स्वारी करून कडापा प्रांत
व गंडीकोटा किल्ला जिंकून घेतले; आणि त्या बाजूची अनेक मोठमोठीं
मंदिरें लुटून पुष्कळ संपत्ति आणिली. मंदिरांतील तांब्याच्या मूर्ति आटवून
त्यानें तोफा तयार केल्या. हिऱ्यांच्या खाणी नवीन शोधून काढून किंवा जुन्यांत
नवीन काम करवून त्यानें अपरंपार द्रव्य मिळविलें. नंतर त्यानें आपली
फौज व तोफखाना वाढविला आणि आपली जहागीर वाढवून कर्नाटकां-
तला तो एक स्वतंत्र राजाच बनला, असें म्हटलें तरी चालेल. तेव्हांपासून
त्याची संपत्ति व शक्ति त्याच्या धन्याच्या डोळ्यांत खुपूं लागली; आणि
त्यांच्यांत वैमनस्य उत्पन्न झाले. जिंकलेल्या संपत्तीचा व मुलखाचा हिस्सा
तो कुत्बशहास देईना. इतके वैभव प्राप्त झाल्यावर प्रधानगिरीही त्यास
नकोशी झाली सुलतानाने त्यास पकडून त्याचे डोळे काढण्याचा प्रयत्न
केला; पण वेळींच तो वेत मीरजुम्ला ह्यास कळून तो निघून कर्नाटकांत
गेला, तो पुनः गोवळकोंड्यांत आला नाहीं. त्यास जिंकण्यासाठीं सुलतानानें
कर्नाटकांत फौज रवाना केली.
अशा स्थितीत मीरजुम्ला दुसऱ्या कोणाचा तरी आश्रय पाहूं लागला.
त्यानें विजापुरच्या आदिलशहाला नजराणे देऊन वश करून घेतलें, इकडे
इराणच्या शहाशींही त्याने संघान चालविलें. कोणीकडून तरी आपली
सर्व संपत्ति घेऊन सुरक्षितपणें इराणांत पळ काढावा, एवढीच त्याची
इच्छा होती. प्रथम त्यानें चंद्रगिरीच्या राजाशी स्नेह जोडिला. कुत्बशहाची
फौज त्याजवर चालून आली, तरी तिला लांच देऊन अगोदरच त्यानें
वश करून घेतलें होतें. तिकडे मोगलबादशहाशींही त्यानें संधान सुरू
केलें. औरंगजेबास गोवळकोंड्याचें राज्य जिंकण्याची मोठी हाव सुटली
होती. ह्या कामांत त्यानें मीरजुम्‌लास गोडगोड वचनांनीं वश करून
घेतलें. मीरजुम्ला वस्ताद होता, त्यानें औरंगजेबास एकदम दाद दिली
नाहीं. उलट आपणास नोकरींत ठेवण्याविषयीं त्यानें शहाजहानकडे विनंति-
अर्ज पाठविला. अद्या रीतीनें संर्वाना खूष ठेवून आपला डाव साधण्याचा

