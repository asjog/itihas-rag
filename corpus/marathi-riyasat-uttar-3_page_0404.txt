इनामी गांव चालू आहेत, त्यांव्यतिरिक्त सालीना साठ हजार रुपये रोख तनखा तुम्हांसः
इंग्रजांकडून मिळेल.' अशा रीतीने रावजीनें आपला पाया भक्कम करून घेतल्यामुळे
त्यास कोणीच विचारता उरला नाहीं. लगेच त्यानें समस्त गायकवाडी प्रदेशांत.
आपल्या नातेवाइकांच्या नेमणुका केल्या, आणि आपल्या मतें टिकाऊ व्यवस्था
लावून घेतली. यापुढे लवकरच बाजीरावानें वसईस इंग्रजांशी तह केला, त्यांत
बडोद्याच्या व्यवस्थेची मान्यता त्यांनी त्याजकडून कबूल करून घेतली. पुढे रावजी
फार दिवस जगला नाहीं. तो ता. १८०७०१८०३ रोजीं मरण पावला. त्याचा भाऊ
बाबाजी जास्त पराक्रमी होता, त्यानें या घोटाळ्याच्या परिस्थितींतून थोडी बहुत
निभावणी करून घेतली. आरबांस इंग्रजांनी राज्यांतून काढिलें, पण त्या कारभारांत
रावजी आपाजीप्रमाणेंच दुसऱ्या अनेक इसमांस त्यांनीं बहांदरी ऊर्फ जामीनगिरी
लिहून दिल्यामुळे अतिशय घोटाळे माजले. पेशव्याची मध्यवर्ती सत्ता कोसळल्या-
बरोबर मराठशाहीच्या घटकावयवांवर कशा आपत्ती आल्या, त्यांचे अनुमान बडोद्याचे.
ह्या भानगडींवरून करतां येतें.

रावजी आपाजीस मुलगा नव्हता. त्याचा वडील बंधु चिमणाजी यास दोन
मुलगे सखाराम व सीताराम अस होते. त्यांपैकी सीतारामास रावजीनें मरणापूर्वी
ता. २२०५०१८०३ रोजीं दत्तक घेतलें. सखाराम व रावजीचा चुलता काकाजी हे-
दोघे चांगले लढवय्ये बाबाजीच्या हाताखालीं वागून येईल ती कार्मागरी उठवीत होते.
एकंदरींत रावजीच्या घराण्याची कौटुंबिक जूट प्रशंसनीय मानली पाहिजे. सीताराम
व गंगाधर शास्त्री पटवर्धन दोघेही समवयस्क एकत्रच वाढलेले होते. रावजीच्याच
शिफारसीनें शास्त्री यास वॉकरनें ता. २२०२०१८०३ रोजीं दरमहा शंभर रुपये पगार
करून गायकवाडांचा दरबार वकील या नात्यानें रेसिडेटाशीं बोलणें करण्याच्या कामा-
वर नेमिलें. तेव्हांपासून त्याचा उत्कर्ष भराभर होत गेला. अलोट बुद्धिचातुर्य आणि
खटपटी व साहसी स्वभाव यांच्या योगानें इंग्रजांस जरी त्याचा मोठा उपयोग झाला,
तरी हा केव्हां काय किटाळ उपस्थित करील अशी धास्ती सुद्धां त्यांस सदैव वाटत
असे. अर्थात् पुढे त्याचा खून झाला तेव्हां इंग्रजांस त्याजबद्दल फारसें वाईट वाटलें
नाहीं. त्याच्या कल्पक वृत्तीचा भरपूर उपयोग त्यांनीं अगोदरच करून घेतला होता.

इंग्रजांस काढण्याचे गायकवाडांचे निष्फळ प्रयत्न (स.
१८०६-१४). - इंग्रजांनीं गायकवाडांच्या दौलतींत एकदम एवढा आक्रम केला
याबद्दल सर्वासच वैषम्य वाटलें; आणि त्यांस उखडून काढण्याचे विचार अनेकांच्या