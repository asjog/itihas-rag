मनूचीनें या वेळच्या स्थितीचे वर्णन चांगलें दिलें आहे. 'स. १७०४त
दाऊदखान पन्नी अडोनीच्या सुभ्यावर जात असतां, मरठ्यांनी त्याच्यावर
छापा घातला. तेव्हां त्यानें मराठ्यांस सात लक्ष रुपये भरून आपला बचाव
केला. बादशहाच्या फौजेंत इतकी अव्यवस्था होती की, बंडखोर पठाण
समशेरखान पकडण्यासाठीं बारा हजारांचा रिसाला त्यानें रवाना केला, त्या-
पैकीं सातशे बावन पडले, तेव्हां समशेरखानाचे डोके हाती आले. इतके
वर्षे औरंगजेब मराठ्यांना जिंकण्याचा उद्योग करीत आहे, त्याच्या
बाजूस दरसाल एक लाख माणसें, आणि हत्ती, घोडे, बैल, उंट वगैरे
जनावरें दरसाल तीन लाख मरण पावलीं. एवढ्या अफाट राज्यांत आज
स्थिति अशी आहे की, मोठमोठ्या सरदारांस सुद्धां उपास काढण्याची पाळी
येते. त्यांची बायकामुलें पुष्कळदां रस्त्यांतून पोटासाठी भिक्षा मागतात.
मोठमोठ्या सरदारांच्या बायकांच्या अंगावर एक लांब चादीपेक्षां दुसरे
कांहीं एक नसतें,
'दक्षिणेत स. १७०२ पासून ०४ पर्यंत पाऊस पडला नाहीं; आणि
लेग सुरू होता ह्या कारणांनीं या दोन वर्षात वीस लाखांवर लोक मेले.
आईबापांना पोटासाठीं मुले विकण्याची पाळी आली. दरमुलास आठ
किंवा चार आणे देऊन सुद्धां त्यांस विकत घेण्यास कोणी मिळत नसे
कोकणासारख्या अवघड ठिकाणी बादशहाच्या फौजा जाऊं लागल्या, म्हणजे
केव्हां केव्हां लष्करी अधिकाऱ्यांवर असा प्रसंग येई, की स्वतः पीठ घेऊन
कोणाच्या तरी घरी जावें, आणि दोन रुपये मजुरी देऊन तेवढ्याची भाकरी
भाजून घ्यावी. नोकरचाकरांना तर झाडाचा पाला मिळाला म्हणजे भाग्य.
गेल्या पंचवीस वर्षात बादशहाला किती खर्च लागला, आणि त्याचीं किती
माणसे मेलीं, याची गणितच नाहीं. पण यामुळे बादशहाच्या अंतःकरणांस
यत्किचित् द्रव आला नाहीं. एखादे वेळी पुष्कळ माणसें मरून नुकसान
झाल्याची बातमी आली, म्हणजे तो जवळच्या मंडळीस म्हणे, " असा
संहार होतो तेव्हांच तयमूरलंगासारखी कीर्ति मिळते."
' खेळण्याचा वेढा चालू असतां मराठ्यांनी बऱ्हाणपुरावर हल्ला करून
तेथील मोगल अधिकाऱ्यास पकडिलें आणि शहर सर्व लुटलें. त्या अधि-
काऱ्यानें दंड भरून आपली सुटका केली. त्याचप्रमाणें लगेच गोवळकों