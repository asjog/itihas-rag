आलें तें भोगूं, पण तूं आपला लौकिक मिळवून जा, यांत फार चांगलें लोक
म्हणतील.’ असें पर्यायानें सांगितल्यावर उमेदवारी जी मनांत धरली ती खचली,
बरें बोलली, म्हणोन त्यांनीं रायास व पंतास येऊन सांगितलें, कीं सिद्धता
करावी, गेली तर बरें, न गेली तर आम्हीं तिला नेतों. असें बोलल्या.
नंतर सहगमनाची सिद्धता करून हळदकुंकूं वाणें दिलीं. गोप्रदानादि
कित्येक प्रकारचे धर्म केले. राजश्रीच्या कानांतील कुड्यांची जोडी प्रसाद
म्हणून सकवारबाईनें पेशव्यास दिली. [ ना. सा. रो. १-१२४ ];
आणि दंडकडी जडाव जोडा १ महादाजी अंबाजीस दिला. [ सदर.
१२८ ]; यावरून ती पेशव्यावर लोभ ठेवून गेली असें दिसतें. अनेक
वाद्यें, घरोघरीं हळदकुंकूं, समारंभे करून, माहुलीस मोठ्या गजरांनीं
दोन लाख मनुष्यें जमा झालीं. सहगमनविधि झाल्यानंतर सर्वांनीं स्नानें
करून शहरांत येऊन दीपदर्शन घेऊन श्रीचे अवलोकनानें पुनीत होऊन
घरोघरीं गेले. आईसाहेबांस जेवण घालून, राव, पंत, यमाजी शिवदेवही
आले. नंतर घरीं जेवण झालें. सारे दिवसाचे उपोषित होते.’ [ गो.
सं. वि. कृत शा. म. ब.-भा. व. पु. २ पृ. ८५ ]. ‘ शाहूमहाराज
छत्रपति कैलासवासी शांत झाल्यावर त्यांची तिसरी स्त्री राणूबाईसाहेब
( माहेरचें नांव ) ही रामोजी राजे शिर्के यांची कन्या, यांचे पोटीं पुत्र
संतति नाहीं, म्हणून सहगमन संगम माहुली येथें सती गेली; व दोन

१. शाहूची आई जिजाबाई उर्फ येसूबाई व त्याची बायको सकवारबाई या
दोघी एकाच शिर्के घराण्यांतल्या. या घराण्याची वंशावळ म. रि. पू. पृ. ६६३
वर दिली आहे. त्यांत कान्होजीचा मुलगा रामोजी दाखविला आहे त्या रामो
जीची मुलगी सकवारबाई होय. रामोजी
               | [ ग. ब. पारसनवीस यांचे कागदांवरून ].
|            |            |               |               |
विठोजी     दौलतराव     कान्होजी        राणूबाई         बहिरजी.
                          |           क. सकवारबाई
                       लक्ष्मणराव