विषयीं नबाबाचे मनांत वैरभाव डांचत असल्यामुळे, युक्तीनें हा कांटा
परभारें काढण्याचा विचार ठरवून मीर हबीबचें नांवचें एक बनावट पत्र
जानोजीच्या हातांत पडेसें केलें, तें वाचून जानोजीनें एकदम त्याचा
शिरच्छेद केला, अशीही हकीकत सांपडते. [ स. १७५१ ].
 ३, रघूजीची अखेर, कोल्हटकरांशीं घरोबा. [ १४-२-१७५५ ] -
' भास्करपंतास अलीवर्दीनें दगा देऊन ठार मारिलें, तेव्हां त्याची स्त्री
गर्भिणी होती. तिजला धरावें तों ईश्वरकृपेनें एका पठाणाचे बायकोनें
बाईला डोली देऊन कोणास न समजतां काशीस रवाना केलें. तेथें
पोंचल्यावर तीस पुत्र झाला, म्हणुन नांव काशीराव भास्कर ठेविलें.
भास्करपंताचे मृत्यूचें वर्तमान रघूजी बाबांस कळतांच बंधु कोन्हेरपंत यांस
जाऊन मजकूर निवेदन केला. रोज दर्शनास जात. बंधूचे दुःखांत
कोन्हेरपंत मग्न, हें मुधोजी बाबांनीं जाणून दरसाल पंचवीस हजार रुपयांचीं
सनद वंशपरंपरेची, शिवाय स्वारी शिकारी लग्नकार्य वगैरेचे खर्चास
सरकारांतून मदत देणेची, शपथपूर्वक करून दिली. याशिवाय कर्नाटका-
तील भोसल्यांच्या सुभ्याबद्दल कोन्हेरपंतास दहा लक्षांचे उत्पन्न अर्काटचे
नबाबानें सप्टेंबर ता. ३ स. १७४८ त करार करून दिले होतें. [ खं. ३
ले. ५५५ ] यावरून कोन्हेरपंताची प्रतिष्ठा दिसून येतें. रघूजीला बोलण्यांत
लोक बाबासाहेब असे म्हणत. भास्करपंताची स्त्री ताईबाई रांवाची होती,
तिचे नांवें वऱ्हाडांतील बंदोबस्त सुभा बाईचे नांवाने बाबासाहेबांनीं करून
वहिवाटीस कोन्हेररामाचे विद्यमानें कृष्णाजी गोविंद मुक्रर करून बंदोबस्त
ठेविला. ( तो १७५१ पर्यंत चालला. ) कोन्हेरराम शोकाक्रांत फार होऊन
देशीं जाण्याची आज्ञा मागितली. बाबासाहेबीं बहुतांप्रकारें समाधान करून
पाहिलें. परंतु उदासीनता दूर होईना, हें पाहून त्यांचे विनंतीवरून देशीं
जाण्याची आज्ञा देऊन रवाना केलें. नंतर बाबासाहेबांनीं कोन्हेरपंताचे
सहा पुत्र, त्यांत चवघांचे नांवें पत्र पाठवून बोलावून घेऊन बहुतशी
खात्री करून चवघांचे नांवे सनद करून दिली; आणि बाबूराव कोन्हेर