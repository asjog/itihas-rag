राजापुरास इंग्रजांची वखार शिवाजीनें छुटली, असे इंग्रज ग्रंथकार लिहितात. पण शिवाजीनें ही गोष्ट कबूल केलेली नाही, ह्यावरून खरा प्रकार काय तें समजण्यास साधन नाही.

सुरतच्या इंग्रज व्यापाऱ्यांस शिवाजीची दहशत फारच बसली होती. ते डोळ्यांत तेल घालून त्याच्या हालचालींकडे लक्ष देत असत जेथें पाहवें तेथें शिवाजी आहेच; कसाहो प्रसंग आला तरी त्याला तो तयारच, अशा प्रकारचे उद्गार इंग्रजांच्या तोंडी सर्वदा असत. मन १६६४, जानु-आरी तारीख ५ रोजी तो सुरतेस आला. सुरतच्या मोगल सुभेदारार्ने शहर संरक्षणाचा प्रयत्न केला नाही; आपण मात्र किल्ल्यांत दारें लावून राहिला. शहराच्या लुटीत शिवाजीच्या लोकांनीं स्मिथ नांवाच्या एका गृह-स्थास पकडून शिवाजीकडे नेलें. शिवाजी तंबूत बसून आपलें गुप्त धन न दाखविणाऱ्या लोकांस, कोणाचे डोकें उडविणें, कोणाचे हात तोडणें, इत्यादि शिक्षा करीत होता, असें त्या स्मिथसाहेबानें पुढे सांगितले. डच व इंग्रज व्यापारी शिवाजीर्शी पुष्कळ भांडले. इंग्रज व्यापाऱ्यांनी तर शिवाजीशों वर्वाद करून स्वतःचा बचाव केला इतकेंच नाही, तर दुसऱ्या पुष्कळांस जाचांतून सोडविलें, सारांश उभयतांमध्यें लढाई वगैरे कांही झाली नाही, आणि शिवाजी इंग्रजांच्या वाटेस गेला नाही. सर हेन्री ऑक्झें-डन हा त्या वेळेस सुरत येथलि इंग्रज वखारींचा प्रेसिडेंट होता. त्यानें सुरतच्या कित्येक लोकांस शिवाजीच्या हातून सोडविलें, म्हणून औरंगजेब बादशहानें त्यास बहुमानाचा पोशाख पाठविला.

सन १६६५ च्या फेब्रुआरी महिन्यांत शिवाजीनें कारवार शहरावर हल्ला केला. तेथेही इंग्रजांची लहानशी वखार होती. कारवारची मजबुदी चांगली असल्यामुळे एकंदर शहरांतून ठरीव खंडणी घेऊन, शिवाजी परत गेला. त्या वेळीं इंग्रज व्यापाऱ्यांस त्या खंडणीपैकी ११२ पौंड अथवा ११२० रुपये द्यावे लागले.

सन १६७० त ऑटोबर ता. ३ रोजीं शिवाजी पंधरा हजार लोकांनिर्शी पुनः सुरतेवर आला. इंग्रजांच्या वखारी सर्वच एक ठिकाणीं नव्हत्या. त्या तुटक होत्या, त्या शिवार्जाच्या तडाख्यांत आल्या. कांहीं इंग्रज लोक पडले, व बरीच मालमत्ता शिवाजीच्या हार्ती आली. तरी इंग्रजांनीं आपल्या गोटाचा बंदोबस्त नेटानें केला. शिवाजीशीं इंग्रज प्रत्यक्ष लढले.
