लग्नामध्ये त्याच्या मनाचा निश्चय होत नव्हता. याच वेळेस सावंतास
मदत करण्यासाठीं फिरंग्यांवर स्वारी करण्याचा बेत ठरला, त्याचा उल्लेख
वरील पत्रांत असून, शा. म. रो. अं. ७४-७५ यांतही आहे. संभाजी-
शाहूचा तह घडवून आणणाऱ्या बाबाजी प्रभूचा मुलगा रामचंद्र प्रभु
यास त्या बाजूचा सुभा सांगून पाठविण्यांत आलें होतें. त्याचा पुढें
निर्गम काय झाला तें कळण्यास साधन नाहीं.
   वरील पत्र लिहिल्यानंतर ता. ५ डिसेंबर रोजी सदाशिवराव कर्ना-
टकचे स्वारीस निघून गेला. त्यानंतर ता. ९ डिसेंबर रोंजी पिलाजी
जाधवास नानासाहेबानें पत्र लिहिलें त्यांत ' दरबारचा विचार तर नाईक
अद्यापि उग्रास करीत आहेत. परंतु कांहीं निकाल जाहला नाहीं. पुढें
काय होईल पाहावें, ' असा मजकूर आहे. त्याच तारखेच्या पुरवणी-
पत्रांत ' रेडी ' च्या हल्ल्याचें वर्णन करून नानासाहेब लिहितो, फिरंगियांस
ओढा बसवावयासाठीं चिरंजीव भाऊस बाहेर काढिलें; आपणास पूर्वी
लिहिलें होतें कीं, आपणास भाऊसमागमें जावें लागेल. परंतु आपण
येसमयीं वसईस असलें पाहिजे. तुम्हांसारखे सलाबतीचे सरदार अस-
ल्यानें गनीम येऊं पावणार नाहीं. तुम्हीं वसईस जाऊन शंकराजीपंतास
सांगून बंदोबस्त लढाईचा करावा. आरमाराची मिळकत थोडी व खर्च
फार आहे, यास्तव आरमार जवळच ठेवावें, म्हणजे आरनाळ्यांत लोक
उत्तम राहतील. सारांश, तुम्ही सर्व धावदाव मनांत आणून बंदोबस्त
कराविजे. ' यावरून कोंकणांतही लढाई या वेळीं चालू होती जव्हार-
करांसंबंधानेंही जाधवांकडील पत्रांत मजकूर आहे. अर्थात् कोंकणची
स्वस्थता चिमाजीच्या वेळेपासून आतांपर्यंत झाली नव्हती; आणि पोर्तु-
गीज लोक त्रास देतच होते, हें उघड आहे.
   यानंतर ता. २४ मार्च १७४७ रोजीं नानासाहेबानें पिलाजीस पत्र
लिहिलें, आणि त्यास तांबडतोब आपल्या भेटीस बोलाविले. ' दरबारच्या
कारभाराचे कित्येक पेंचपाच आहेत व नबाबाकडील वर्तमान आले आहे