निघाले, ते सोमवार ता. २६ मे रोजीं रात्रीं पुण्यास दाखल झाले.
ता. २८ मे रोजीं पुण्याच्या देशमुख देशपांड्यांनीं नानासाहेबास दुखवटा
केला. इतक्यांत बाजीरावाचें लष्कर वऱ्हाडांतून परत आलें, त्याजबरोबर
नानासाहेबाची मातुश्री काशीबाई स्वारींत होती, ती ता. ३ जून रोजीं
पुण्यास येऊन पोंचली. त्याच सुमारास साताऱ्याहून शाहूकडून नारोराम
मंत्री व जिवाजी खंडेराव चिटणीस हे दोघे नानासाहेबास साताऱ्यास
नेण्याकरितां मुद्दाम पुण्यास आले. त्यांसह नानासाहेब व चिमाजी ता. ५
जून रोजीं पुणे सोडून निघाले, ते ता. १३ जून रोजीं साताऱ्यास पोंचले.
त्यापुढें बाराव्या दिवशीं म्हणजे २५ जून रोजीं बुधवारी आषाढ शु॥
१२ स सकाळीं दहा वाजतां नानासाहेबास पेशवाईचीं वस्त्रें सातारा येथें
मिळालीं. त्याची खबर मातुश्री राधाबाईस पुण्यास दुसरेच दिवशीं आली,
तेव्हां तेथें नौबत सुरू होऊन तोफांचे आवाज झाले. हलकारा आला,
त्यास चांदीचें कडें व तिवट बक्षीस दिले.

नानासाहेबाच्या कारभाराचें रहस्य व त्याची कर्तबगारी यांचा यथायोग्य
अंदाज कळण्यासाठी, त्याचें पहिलें आयुष्य कोठें व कसें गेलें, हें ढोबळ मानानें
पाहिलें पाहिजे. नानासाहेबाचा जन्म डिसेंबर १२ सन १७२१चा आहे. त्याचें

२ बाळाजी बाजीरावाचा जन्म छ २८ सफर ऊर्फ मार्गशीर्ष वद्य ११ सह
१४ मू॥ साते ता। नाणेमावळ येथें घटी ४१ पळें ५२ ज्येष्ठा नक्षत्र,
प्रथम चरणीं झाला ( कुंडली रा. खं. २ पृ. ४६ वर आहे. )

रवि चंद्र मंगल बुध गुरु
शुक्र शनि राहु केतु लग्न