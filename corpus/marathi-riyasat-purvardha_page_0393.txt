शिवाजी राजे यांची बहुत मेहरबानी झाली. यांसी पद काय द्यावें हैं
शिवाजी महाराज यांनीं विचार करून, प्रतिनिधि हें पद निर्माण करून, तें
पद प्रल्हादपंतासि दिलें. मग चंदीस जाऊन चंदी घेतली.' ह्या मजकुरांत
तथ्य काय असेल तें असो. मात्र प्रल्हादपंत तंजावराक्डे होता व तिकडील
राजकारणाची त्यास चांगली माहिती होती, ही गोष्ट खरी. रघुनाथ
नारायण हणमंते व प्रल्हादपंत एकजुटीनें वागत होते. महाराष्ट्रावरील
आपत्प्रसंगी प्रल्हादपंतानें राजारामाए कर्नाटक प्रांती जाण्याची सला
दिली. शिवाजीस तो प्रांत काबीज करण्यांत प्रल्हादपंताचा उपयोग चांगला
झाला होता.
(८) आठवा प्रधान 'पंडितराव' हा होय. यास प्रथम न्याय-
शास्त्री असें म्हणत, अभिषेकाचे वेळेस 'पंडितराव' असे नांव ठठेविलें.
शास्त्रार्थ सांगणें, देवस्थानांस वगैरे दिलेल्या नेमणुकांची व्यवस्था पाहणें,
सरकारांतून होणारे विधि व दानधर्म यांजवर देखरेख ठेवून व्यवस्था
लावणें, हीं कामें या प्रधानाची होती. रघुनाथभट्ट उपाध्ये चंदावरकर
यास शिवाजीनें सन १६६१ त दानाध्यक्ष केलें. त्यासच राज्याभिषेक-
समयीं 'पंडितराव' पद मिळाले. हा विद्वान् पंडित शिवाजीच्या मर्जी
तील होता. फारशी भाषा काढून दरबारांत संस्कृत भाषेचा प्रवेश
करण्यास शिवाजीला मदत रघुनाथपंताची होती. 'राजव्यवहारकोश ',
याच रघुनाथपंतानें केला. त्याचा मुलगा मोरेश्वर पंडितराय शिवाजीच्या
अखेरीस व संभाजीच्या कारकिर्दीत ह्या कामावर होता, त्याची आज्ञापत्रे
गोमंतकाच्या ३० साधनें (इ. सं.) व सत्कायर्योत्तेजक सभा खं. ९ यांत
छापलेली आहेत. रघुनाथपंडिताच्या घराण्याची हकीकत भारतवर्षात
खालीं दिल्याप्रमाणें सांपडते.
पूर्वी मल्हारभट्ट नांवाचा एक ब्राह्मण भोसल्यांपाशीं उपाध्याय होता.
आपल्या यजमानांस ऊर्जितावस्था प्राप्त व्हावी म्हणून मल्हारभट्टानें उदे-
पुरीं जाऊन पुष्कळ खटपट केली. मालोजीच्या पूर्वीपासून उदेपुरीं आप-
णास राज्य किंवा वतन मिळेल असें भोसल्यांस वाटत असून, त्या कामीं
त्यांचे प्रयत्न चालू होते, यावरून उदेपुरच्या राजघराण्याशीं भोसल्यांचा
संबंध होता ह्यांत संशय नाहीं. मल्हारभट्टाचा मुलगा लक्ष्मणभट हा
मालोजीजवळ होता. निंबाळकरांची मुलगी दीपाबाई मालोजीस कर-