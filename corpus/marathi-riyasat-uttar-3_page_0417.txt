सांगितलें, कीं 'बाळासाहेब निर्बुद्ध आहे त्याचा सांभाळ करा आणि घराण्याची अबू
संभाळा.' अशी निरवानिरव करून रघूजी मरण पावला, तरी त्याच्या हयातीत जी.
मंडळी आपासाहेबाचें वितुष्ट पाहणारी होती त्यांस आतां जोर चढला. या मंडळींत
धर्माजी भोसले नांवाचा रघूजीचा पाळीव पुत्र प्रमुख असून रघूजीच्या हयातींतच
त्याच्या ताब्यांत सर्व खजिना, जडजवाहीर व बराचसा कारभार होता. त्याच्याच
नादानें वागून रघूजीनें आपल्या अखेरच्या काळांत पाहिजे तसा जुलूम करून पुष्कळ
द्रव्यसंचय केला. जनानखान्यावर तर धर्माजीचे वजन फारच होतें. वाड्यांतील
पहाऱ्यावरचे आरव शिपाई धर्माजीच्या ताब्यांत होते, तेव्हां मयत रघूजीची बायको
बाकाबाई इच्याकडून राज्याचा कारभार चालवावा, चिटकोजी गुजर यास परसोजीनें
दत्तक घ्यावें, आणि आपासाहेबास दूर ठेवावें असा व्यूह धर्माजीनें रचिला. उत्तरकार्य
चालू असतांच हे प्रकार सुरू झाले.
या खटपटी पाहून आपासाहेबास चीड आली. त्याच्या बाजूसही कित्येक दरबारी लोक
होतेच, ते उघड उघड बंडाच्या गोष्टी बोलू लागले, त्यावरून धर्माजीच्या पक्षास
धास्ती पडली. उभय पक्षांत तडजोड करण्याचा प्रयत्नही कित्येकांनी केला. पण
धर्माजीनें आपासाहेबाचें कांहीं चालू दिलें नाहीं. रघूजीच्या हयातींत शेवटीं कित्येक
वर्षे नागपुरचा कारभार मुख्यतः भवानी नागनाथाचा पुतण्या श्रीधर लक्ष्मण
पंडित हा पाहत असे. परंतु शेवटीं रघूजीशीं त्याचा बेबनाव होऊन त्याच्या
मृत्युपूर्वी थोडे दिवस श्रीधर पंडित नागपुर सोडून काशीस जाऊन राहिला.
कोणत्याही बाबतींत इंग्रजांशीं विकोपास न जातां समेटून कारभार करण्याचें
श्रीधर पंडिताचें धोरण होतें. रघूजीचे पश्चात् दोन्ही पक्षांस अशी भीति पडली, कीं
इंग्रज आतां राज्यांत आपला हात जास्त शिरकवतील त्यासाठीं श्रीधरपंतास काशीहून
आणविण्याचा बेत त्यांनीं ठरविला. देवगांवचा तह घडवून आणणारा यशवंतराव
रामचंद्र याचेंही वजन रेसिडेंटाजवळ चांगलें होतें. त्याचे मार्फत आप्पासाहेबानें
रेसिडेंटास कळविलें, कीं नागपुरच्या कारभारांत तुम्ही मला साह्य करीत असाल तर
इंग्रजांची तैनाती फौज ठेवण्याचें मी कबूल करतों. ही सूचना रोसडेंटानें ग० ज० कडे
पाठविली; आणि विचारिलें कीं, मालक परसोजी अगदींच निर्बुद्ध आहे. आप्पासाहेब
हुशार आहे, पण त्याच्या हातांत कायदेशीर अखत्यार नाहीं. अशा स्थितींत नवीन
तहाचें हें काम आपण हाती घ्यावें कीं नाहीं ? दुसरी एक अडचण या प्रसंगी अशी
होती, कीं नागपुर दरबारांतील दोन पक्षांच्या खटपटीत इंग्रजांनी मध्यस्थी केली
