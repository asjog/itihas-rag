राहिला होता. तेथें त्यास मोगलांनीं येऊन एकदम पकडिलें, असें विविध-
ज्ञानविस्तारांत म्हणजे बुंदेल्याचे हकीकतींत आहे. असल्या महत्त्वाच्या
विषयावर त्या वेळीं चहूकडे निरनिराळ्या गप्पा पसरलेल्या होत्या, आणि
ह्या गप्पाच पुढें अनेक ठिकाणीं नमूद केलेल्या आपणास आढळतात.
इंग्रजांच्या पत्रांत किंवा बखरींत खरा प्रकारच नमुद झाला असेल, असें
नाहीं. तथापि मुसलमानांची तरफदारी करणारा व ज्यास खरी हकीकत
माहीत असण्याचा बराच संभव, त्या खाफीखानाची हकीकत बरीच विश्व-
सनीय दिसते ती अशी:—
   संभाजी हा घांटाखालीं संगमेश्वर येथें राहत आहे, अशी बातमी
मिळाल्यावर मुकर्रबखान दोन हजारांवर स्वार व एकहजार पायदळ
अशी फौज बरोबर घेऊन संभाजीस पकडण्याकरितां कोल्हापुराहून
निघाला. रस्ता फारच अवघड होता. मोगल फौज आल्याची बातमी
संभाजीच्या हेरांनीं त्यास कळविली, पण ती संभाजीस खरी वाटली नाहीं.
बरोबरची फौज कांहीं अंतरावर ठेवून, खान दोनतीनशें लोकांनिशीं पुढें
गेला, तेव्हां कलुशा कांहीं लोक बरोबर घेऊन खानावर आला. सुरवा-
तसच कलुशाचे उजवे हातास तीर लागून तो घोड्यावरून पडला.
इकडे संभाजी पळून जाण्याच्या बेतांत होता, तो घोड्याखालीं उतरून
कलुशाचे साह्यास आला. इतक्यांत कलुशास मोगलांनीं पकडिलें; आणि
संभाजी पळून एका देवळांत लपून बसला. पुढें मोगलांनीं वेढा घालून
त्यास पकडिलें. या प्रसंगीं कित्येक मराठे सरदार व लोक मोगलांचे
हातून कापले गेले. म्हालोजी घोरपडे पांचशें लोकांनिशीं पन्हाळ्याचे
बंदोबस्तास असे, तो संगमेश्वर येथें फौजेसुद्धां लढून ठार झाला.
( का. सं. पत्रें यादी ४०७ ). संभाजीचीं बायकामुले व राजारामाच्या
बायका तेथेंच होत्या, त्या मोगलांचे हातीं सांपडल्या. एकंदर सव्वीस
माणसें मोगलांनीं पकडलीं. मुकर्रबखान संभाजीस हत्तीवर आपल्या पाठी-
मागें बसवून घेऊन गेला. बादशहाला ही बातमी कळल्यावर त्यानें मोठा
उत्सव केला; आणि मुकर्रबखानाचा सन्मान करण्याकरितां लोक सामोरे
पाठविले. रस्तोरस्तीं मोठा उत्सव करण्यांत आला. पुढें कांहीं दिवसांनीं
संभाजी व कलुशा ह्यांचा शिरच्छेद करण्यांत आला. अशी हा
हकीकत खाफीखानासच समजण्याचा संभव विशेष होता. कलुशाच्या