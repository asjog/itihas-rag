चर व मराठी कवितेवर असा परिणाम पुष्कळच झालेला आहे; आणि
अनेक महाराष्ट्र कवींनीं आपल्या कृती हिंदी वगैरे भाषांत लिहिल्या
आहेत. वर सांगितल्याप्रमाणें प्रवासानें आपल्या कींचा बहुश्रुतपणा व
विद्वत्ता वाढून त्यांच्या वाणींत अनेक उपमा, अनेक कोट्या व भाषा-
वैचित्र्य निर्माण झालें. महाराष्ट्र भाषेला ह्या योगानें पुष्कळच फायदा
झाला; आणि ती जोरदार, विपुल व विस्तृत बनली. परंतु उपदेश व
कृति ह्यांचा व्यवहारांत मेळ घालण्याची आवश्यकता आपणांस कींच
वाटली नाहीं, म्हणून संतांच्या शिकवणीचा व अनुभवाचा प्रत्यक्ष व्यव-
हारावर विशेष परिणाम घडला नाहीं. ह्यास्तव आपल्या साधूची चरित्रे
लूथर, ब्रूनो, पीटर धि हर्मिट इत्यादि पाश्चात्य साधूंशीं मिळवून पाहिलीं
असतां फार फिकीं व पंगु दिसतात. शिवाय पाश्चात्य साधूचीं चरित्रे
नशीं चिकित्सक बुद्धीनें व व्यवहारोपयोगी दृष्टीनें लिहिलेली आहेत; तीं
आपल्या साधूची चरित्रे लिहिलेलीं नाहींत. तशा चिकित्सक बुद्धीचा
उदय अजून आपल्याकडे व्हावयाचा आहे.
संतांची चरित्रे समग्रतेने लिहिण्याची प्रवृत्ति पूर्वी महाराष्ट्रांत नव्हती.
ज्ञानेश्वरासारख्या कित्येक थोर व्यक्तींचीं चरित्रं त्यांच्या भक्त मंडळीकडून
ज्या त्या वेळींच गाईळीं जात. परंतु सर्व संतांचीं चरित्रं एकत्र करून लिहि-
ण्याचा उपक्रम प्रथमतः नाभाजीनें मथुरेस केला. नाभाजी ऊर्फ नारायणदास
हा नागर ब्राह्मण असून आंधळा होता. त्यानें 'भक्तमाला' हा ग्रंथ लिहिला.
त्याचा शिष्य प्रियादास यानें भक्तिरसबोधिनी नांवाची नाभाजीच्या
अंथावर टिका लिहिली. ही टीकाच हल्लीं भक्तमाला म्हणून समजली जाते.
संतांचीं चरित्रे लिहिण्याचा हा उपक्रम नाभाजीच्या अनुकरणानें महारा-
ष्ट्रांत आला. उद्धवचिद्दन व दासोदिगंबर यांनीं अशीं चरित्रं लिहिण्याचा
इकडे प्रघात घातला. दासोदिगंबरचा 'संतविजय' ग्रंथ सांपडला आहे.
त्यांत त्यानें नाभाजीचा उल्लेख गौरवानें केला आहे. जयरामस्वामी हा
अशाच प्रकारचा चरित्रकार झाला; पण ह्या सर्व मंडळीत सर्वोत
चांगला उद्योग करणारा महीपति होय. त्यानें सर्व ठिकाणीं हिंदून
आणि अत्यंत श्रम व प्रयास करून प्रत्येक साधु पुरुषाची माहिती
एकत्र मिळविली, आणि ही माहिती आपल्या रसाळ ग्रंथांत त्यानें
प्रसिद्ध केली. त्या वेळच्या मानाने महीपतीचा हा प्रयत्न फार स्तुत्य आहे.

