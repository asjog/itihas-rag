लढाया झाल्या, त्यांत रत्नाकर पंताचा पराजय होऊन तो माघारा आला. विशेषतः
ता. ३-१०-१७९८ रोजीं जी लढाई झाली तींत करवीरचे पुष्कळ सरदार पडून
नुकसानी झाली. इकडून सातारची कामगिरी उरकून परशराम भाऊही मोठी फौज
जमवून लगवगीनें प्रथम सुरापुर प्रांतांत खंडणी वसूल करण्यास गेला. तिकडून
गोखल्याचे मदतीस जाण्याचा त्याचा विचार होता. रत्नाकरपंत परत येऊन मनोळीवर
आपला जमाव करून बंदोबस्तानें राहिला. खुद्द शिवाजी महाराज नोव्हेंबरचे अखेरीस
रत्नाकर पंताचा पाठ पुरावा करण्यास तिकडे गेला, तेव्हां पटवर्धनांचा व करवीरकरांचा
वैरभाव विकोपास जाऊं लागला. सन १७९८ चे दसऱ्यानंतर नानास कारभारावर
घेणें बाजीरावास भाग पडलें. इकडे सिंद्याचा सर्व कारभार त्या वेळीं सर्जेरावाकडे
असून त्याचा कायमचा संबंध कागल जहागिरीमुळें करवीरकरांशींच होता. शिवाजी
महाराजानें नाना, सर्जेराव व दौलतराव यांस पत्रें पाठवून पटवर्धनाशीं लढण्यास
फौजेची मदत मागितली. त्यानंतर लवकरच सिंदे बाया कोल्हापुराकडे वळल्यामुळे
यांस मदत न करण्याबद्दल उलट दौलतरावासच छत्रपतींचीं आर्जवें करणें भाग
पडलें. दुसरें असें कीं छत्रपतींचा हा सर्व उठावा मूळ नाना फडणिसानें केला होता.
परशराम भाऊच्या मुलखावर स्वारी करण्यास प्रथम नानानेंच महाडाहून करवीर-
करांस पैसे पुरवून व करार करून चिथविलें. परंतु करवीरकरही जाणून होते कीं,
नाना आपला करार मोडून प्रसंग आला तर भाऊची तरफदारी करण्यास चुकणार
नाहीं. तथापि परशरामभाऊ तुमचेवर चालून येतील तर आम्ही तुमचा निभाव करून
देऊं, असा करार नानानें छत्रपतीशीं केला होता, सबब भाऊनें करवीरकरांचे मुलखास
उपद्रव देऊं नये अशी त्यास नानानें पराकाष्ठेची भीड घातली आणि सांगितलें,
‘ टिपूवर इंग्रजांची मोहीम होत आहे, तींत तुम्हीं पेशव्यांचे तर्फें सामील व्हा. करवीर-
कडील हलक्या मोहिमेस गुंतूं नका. ’ हें नानाचें सांगणें भाऊस बिलकूल मान्य
झालें नाहीं. त्यानें करवीरकरांवरच शस्त्र धरिलें. तेव्हां नानासही इकडे आड व तिकडे
विहीर असें होऊन गेलें. नानाचें बोलण्यांत बोलणें नाहीं, असें जो पटवर्धनांचा
कारकून मोरो आप्पाजी ले. १७९७ त लिहितो त्याचें इंगित हें असें आहे. या
वेळीं नानानें पटवर्धनांस मनापासून मदत केली नाहीं. भेट घेऊन समक्ष विचारिलें असतां
उत्तर न देऊन तो वेळ मारून नेऊं लागला, त्याबद्दल हें लिहिणें आहे. तो कारकून
लिहितो “ नानाचें वचन महाडास असतां करवीरवासी यांनीं घेतलें आहे. त्यांज-
कडून इतका अपराध झाला तरी नानास राग येत नाहीं याचें कारण त्यांचें वचन.