दुसरा फ्रेंच प्रवासी टॅव्हेर्नियर सन १६५६ त लिहितो.-' शहाजीच्या
बंडामुळे विजापुरचे राज्यांत घोटाळे माजले आहेत. अयोग्य वर्तन केल्या-
मुळे शहाने त्यांस कैदेत टाकिलें, आणि मरेपर्यंत तो तुरुंगांत होता. त्याचा
मुलगा शिवाजी ह्यास त्या कृत्याचा फारच राग आला. शिवाजी हा
स्वभावानें उदार व ममताळू असल्यामुळे त्याला पाहिजे तितके अनुयायी
मिळाले. त्यायोगें त्यानें स्वार व पायदळ जमविलें. थोड्याच वेळांत
त्याजपाशीं पुष्कळ फौज जमली. इतक्यांत विजापुरचा राजा मरण पावला.
त्यास अपत्य नव्हतें. तेव्हां अर्थातच शिवाजीचें साधलें, व दक्षिण किना-
ऱ्यावरील पुष्कळ प्रदेश त्यास मिळाला. तो आपल्या फौजेस चांगलें
वेतन देई, म्हणून ते त्याची नोकरी भक्तीनें करीत.

थिवेनॉट, डिग्राफू, डिलन, डिलाव्हेल इत्यादि फ्रेंच प्रवासी सन
१६५५ पासून १६५८ च्या दरम्यान हिंदुस्थानांत होते. त्यांनीं व डॉ.
फ्रायर, मि० अलेक्झांडर डो, मि० अलेक्झांडर कर इत्यादि इंग्रज गृह-
स्थांनीं शिवाजीसंबंधानें बरीच हकीकत दिली आहे. क्यारे नांवाचा दुसरा
एक फ्रेंच प्रवाशी हिंदुस्थानांत सन १६६८ पासून १६७३ पर्यंत होता.
त्यानें शिवाजीविषयीं बरीच खात्रीलायक माहिती प्रसिद्ध केली. तो शिवा-
जीच्या योग्यतेची तारीफ मोठ्या उल्हासानें करतो. जूलियस सीझर व
गस्टेव्हस अडॉलफस ह्या महान पुरुषांशीं शिवाजीची तुलना करून ' तो
सर्वगुणसंपन्न योद्धा व चक्रवर्ती राजा होता,' असें त्यानें शिवाजीविषयीं
म्हटलें आहे. रॉबर्ट ऑर्मूच्या विस्तृत हकीकतींत शिवाजीच्या मोठेपणा-
विषयीं उत्कृष्ट अभिप्राय दिलेला आहे. परंतु पुनरुक्ति टाळण्यासाठीं
याचा उतारा येथे घेत नाहीं.

विजापुरच्या मुसलमानी इतिहासांत शिवाजीविषयीं खालील अभिप्राय
दिलेला आहे. (प्रो० मोडककृत, पृ. २५८). 'शिवाजीसारखा व्रात्य, चपळ,
कावेबाज, धोरणी, ठग, कोणीच कधीं जन्मला नाहीं, असें म्हटलें तरी
चालेल. तो मोठा पराक्रमी, शूर, विचारी आणि जंगेगुरजी होता. नाना
प्रकारच्या ठकविद्या व बहाणे शिवाजींत केवळ ओतप्रोत भरले होते.
मारेकरीपणाचे व दांडगेपणाचे कामांत तो इतका प्रवीण होता, कीं
त्यास उपमाच देतां येत नाहीं. शहाजी जिवंत असतांच शिवाजीनें ह्या
सर्व कामांत कीर्ति मिळविली होती. तो आपल्या बाहुबळानें व अकलेनें