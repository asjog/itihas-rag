आहे. याचे पूर्वज हुकेरीचे देशमुख करवीरकरांचे पदरीं होते. आपास सर्जेरावानेंच
पुढे आणिलें आणि त्याचेंच अनुकरण त्यानें पुष्कळसें केलें. ते दोघेही समवयस्क होते.
आपा देसाई हा करवीर राज्यांतील जुना इनामदार असून छत्रपतीचा आप्त होता.
त्याचें मूळचें नांव सिधोजी नाईक निंबाळकर. त्याचें इनाम छत्रपतीनें काढून घेतलें
म्हणून रागानें तो परशुरामभाऊस मिळाला. तेव्हां भाऊनें मध्यस्थी करून छत्रपती-
कडून त्याचें इनाम त्यास परत देवविले. करवीरच्या वेढ्यांत तो रामचंद्र आपास
मदत करीत असतां सर्जेरावानें त्यास फितूर करून आपणाकडे घेतलें; आणि त्याचे
स्वाधीन पुढें सिंद्यांचीं पलटणें केली. तीं पलटणें घेऊन त्यानें कर्नाटकांत फारच
धामधूम केली. पुढे सर्जेराव हिंदुस्थानांत निघाला, तेव्हां त्यानें देसायास आपल्या
विश्वासाचा म्हणून पुण्यास वाजीरावाजवळ ठेवून दिलें. परंतु बाजीरावाने त्याची भेट
सुद्धां घेतली नाहीं; आणि पुण्यास आपला निभाव लागत नाहीं असें पाहून तो व
सर्जेरावाचा मुलगा हिंदुराव पुणें सोडून परत कर्नाटकाकडे गेले. तिकडे पुनः करवीर-
करांचें व आपाचें वांकडें आलें. वाळोजी कुंजरचा भाऊ पांडोजी कुंजर यानें त्याचा
कृष्णातीरीं पराभव केला. चिंतामणराव पटवर्धनानेही त्याचा समाचार घेतला. तेव्हां
निराधार होऊन तो कांहीं दिवस भटकत राहिला. स. १८०३ च्या युद्धांत तो
वाजीरावाचे तर्फेनें वेल्स्लीच्या मदतीस होता. चिकोडी व मनोळी हे परगणे त्यानें
बळकावले होते ते स. १८१७ त त्यास सोडून द्यावे लागले. इंग्रजांनी त्याजकडे
निपाणीची जहागीर ठेविली होती ती स. १८३९ त खालसा झाली.

प्रकरण चवथें.

नाना फडणिसाचा मृत्यु व योग्यता
सूत्रधारी जो पुरुष ज्याच्या गुणास जग भुलत ।
हातांत सगळे दोर पतंगापरी फौजा हालत ॥ प्रभाकर—
१ मृत्यु व कौटुंबिक. २ दत्तक पुत्राची तजवीज, जिऊबाई.
३ लोकोपयोगीं कामें. ४ कारभाराचा व्याप.
५ कर्तबगारी व लोकमत.
१ मृत्यु व कौटुंबिक (ता. १३-३-१८०० ). — सवाई माधवरावाच्या
मृत्यूनंतर पेशवाई संबंधानें नानानें ज्या गोष्टी केल्या, त्यांचें भरपूर विवेचन मागें येऊन
