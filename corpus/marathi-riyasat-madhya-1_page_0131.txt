अमात्य आपला मुज्मूचा हुद्दा व त्याचं इनाम वंशपरंपरेनें चालवावें अशी मागणी करतो. x ‘ स्वामींच्या राज्यानिमित्य श्रम साहस करून राज्याभिवृद्धि केली, या करितां स्वामींना मुज्मूचा हुद्दा जीर्णोद्धार करून आपणांस सांगितला. परंतु हुद्दा म्हणजे भारगीर वस्तु आहे, ( म्हणजे उत्पन्नाशिवाय त्याचा भार सहन होण्याजोगा नाहा. ) सबब इनामती व वतनें अजराम-हामत वंशपरंपरेनें चालेल ऐशी आज्ञा केली पाहिजे, त्यावरून स्वामींना मेहरबान होऊन कदीम वतनें व नूतन इनामती देऊन पत्रें करून दिलीं.’

‘ पाटणकर हें वतनदार लोक, यांस सेवा सेना-पंचसहस्री सांगितली आहे. हें राज्य मराठे, देवाब्राह्मणांचें, पाटणकरांनीं जमाव केला, गनिमाच्या फौजा मारून दळ भेदून खस्त झाले. कर्ज घेऊन आपला हिस्सा जमावाचे भरीस घालून राज्य रक्षावयाची महती केली. त्यावरून कृपाळू होऊन इनाम देहाय १२ दिल्हे.’ कठीण प्रसंगीं सरकारा · कर्ज दिल्याबद्दलही पुढें इनामें देण्यांत आलेली आहेत.

‘ धामधुमीचे प्रसंगें स्वामिसेवा एकनिष्ठपणें केली ’ असें वतनदार राजा-रामास वरचेवर बजावतात. या सेवेचा अर्थ असा कीं, ५ मोगलांस सामील न होतां, २ मुलखाची लावणी संचणी करितों, ३ स्वराज्यांत वसूल देतों, ४ फौज ठेवून चोऱ्या वगैरेचा बंदोबस्त करितों, ५ आणि सरकारासाठीं लढाया मारतों, अशा प्रकारची पंचविध सेवा केल्याबद्दल हे वतनाचें बक्षीस मागतात. आपलें मागणें कबूल न केल्यास ते मोगलांस मिळण्याचा धाक घालीत. मोगल तर त्यांच्या वाटेल त्या मागण्या कबूल करीत. याशिवाय दुसरा वतनदारांचा वर्ग म्हणजे मूळच्या आदिलशाहीतला. आदिलशाही जिंकल्यावर त्यांतले वतनदार मोगलांचेच ताब्यांत आले त्यांस फोडून आपल्या बाजूस आणणें जरूर होतें. आणखी एक तिसरा वर्ग नवीनच वतनें संपादूं इच्छिणाऱ्यांचा होता.३ अमकेला वतनें पुढें चालवू व नवीन देऊं, अशीं लेखी वचनें हे मागूं लागले. तेव्हां त्यांस कायम आश्वासनें देणें चालकांस भाग पडले. शत्रुपक्षांत फूट पाडण्या-साठीं बाहेरच्यांस ज्या सवलती देणें भाग पडलें, त्या आपल्या लोकांसही