अत्यंत वाखाणणी करून त्यास कांहीं तरी चांगलें पारितोषिक देण्याची शिफारस
इंग्लंडचे सरकारास केली, त्यावरून तिकडून एक मोठ्या प्रशंसेचा खलिता व मोलवान
तरवार नजर म्हणून ता. २९०१२०१८३५ रोजीं पाठविण्यांत आली. परंतु ती आली
तेव्हां गव्हर्नर ग्रॅन्ट कारभारावर होता, त्यास ही राजाची प्रतिष्ठा न आवडून त्यानें
तलवार व खलिता मधच्या मध्ये दडपून ठेविला, आणि राजावर कांहीं तरी फिटाळ
आणण्याची उभारणी केली, त्यावरून चिडून जाऊन ता. ३००४०१८३७ रोजीं
प्रतापसिंहानें महाबळेश्वरावरील आपला बंगला पाडण्याचा हुकूम केला. पण लॉडिकच्या
आग्रहावरून त्यानें हा आपला हुकूम मागे घेतला. महाबळेश्वरावरील निसर्गसौंदर्य व्यक्त
करणाऱ्या निरनिराळ्या प्रोतुंग स्थलींना जीं नांवें अद्यापि चालतात, त्यांत प्रताप-
सिंहाचाच इतिहास भरलेला आहे.
अशा या चतुरस्त्र राजाशी मुंबईसरकाराचें वैमनस्य येण्यास काय कारणे झालीं
तीं आतां सांगितलीं पाहिजेत. सामान्य कारणांचा उल्लेख मागें आलाच आहे. विशिष्ट
कारणांचे येथे केवळ दिग्दर्शनच करितां येईल. जे आरोप किंवा गुन्हे राजावर लागू
करण्यांत आले त्यांची तपशीलवार हकीकत देणें झाल्यास त्याचा स्वतंत्र ग्रंथ होईल.
त्यासाठीं जिज्ञासूंनीं अव्वल वाङ्मयच पाहिले पाहिजे. सामान्यतः खालील आरोप
राजावर ठेवण्यांत आलेले आढळतातः-
१ ताब्यांतील जहागीरदारांवर प्रतापसिंहानें आपला हक्क सांगितला. जहागीरदार
निपुत्रिक मेल्यावर किंवा त्यांच्यांत तंटे भांडणें लागल्यावर, चालू व्यवस्थेत कमी
जास्त करण्याचा अधिकार राजानें गाजविणें मुंबईसरकारास मंजूर वाटलें नाहीं.
२ इंग्रज सरकाराचा हिंदुस्थानांतून उठावा करण्यासाठीं प्रतापसिंहानें गुप्त कट
रचून त्यासाठीं
(१) सातारा येथें ठेविलेल्या इंग्रज पलटणांतील देशी अंमलदार शिवगुलामसिंग
वं गुलजार मिश्र यांस त्यानें फतविलें;
(२) जोधपुरास असलेला आपासाहेब भोसले याच्याशीं व इतरत्र फितुरीचा
पत्रव्यवहार चालविला, आणि
(३) गोवा येथील पोर्तुगीजांशीं असाच फितुरीचा पत्रव्यवहार केला;
३ भाऊ आपासाहेब याचा छळ केला; आणि
४ कित्येक उत्पाती माणसांच्या नादीं लागून ब्राह्मणांचीं मर्ने दुखबिलीं.

