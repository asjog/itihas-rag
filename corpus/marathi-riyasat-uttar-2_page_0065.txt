सुरू आहे. लवकरच जेर होईल.’ ऑगस्ट १७८२ त ‘पाटीलबावांनीं पांचसहा
गढ्या घेऊन शिवाजी विठ्ठलाचे हवालीं केल्या. आणखी पांचसहा आहेत, त्या
सोडविल्यानंतर दुसरीकडे जातील. स्वारी हिंमतगडाकडे जाणार. चंदेरी, दतिया
व खेची यांस उपद्रव देऊं नये म्हणून नानानें महादजीस कळविलें, त्यावरून
मर्जी बाबांची बहुत विक्षेपास पावली. गोहदकरानें पुण्यास नानाकडे पैगाम
लाविला, त्यावरून त्याचा पुरा सूड घेण्याचा विचार महादजीनें ठरविला. इंग-
जांचे मसलतीचा शेवट जाहला. आतां अंबोजी इंगळ्यास पुढें करून सरकारच्या
महालांत गढीबंद जमीनदारांचें पारिपत्य करून चार रुपये मिळविण्याकरितां
महाल लुटावयाचे तजविजेंत आहेत. बिरोट म्हणून गांव आहे तेथें तीन दिवस
मोर्चे लावून दहा हजार रुपये घेतले. शहाडौरा, महत्पुर, खुटावद वगैरे परगण्यां-
तील गढ्यांची याद लिहून रुपये मिळवावे असें अंबोजीनें समजाविलें. प्रहरभर
दरबारांत भवति न भवति झाली. सरकारचे महालांस उपद्रव देणें ही गोष्ट फारच
वाईट. मर्यादा सोडल्यावर ईश्वरास गोष्ट मानत नाहीं.’ ( नोव्हेंबर १७८२ ).
यानंतर महादजीनें गोहदकरास तगादा लाविला कीं, ग्वालेर किल्ला खालीं करून
द्यावा. राण्यानें सख्यत्वाचा जाबसाल सुरु केला. ‘ तुमचा स्थापित ’ असें
म्हणतो. ग्वालेर देतों म्हणतो. फेब्रुवारी स. १७८३ त स्वतः महादजी ग्वालेरी-
वर चालून गेला. शहर लगोलग घेऊन किल्यास वेढा घातला. शहर पन्ना
घेतला. पांच महिने वेढा चालला. पूर्वेकडून मोर्चे चालविले. किल्ल्याचें पाणी
बंद केलें. किल्ल्यावर पांच सात सावकार व गोहदकराची राणी आहे. किल्ल्या-
वरील शिबंदीच्या मिसली तिसऱ्या दिवशीं पालटतात. किल्लेदारानें पाटीलबावाशीं
सूत्र लाविलें होतें, तें वर्तमान राणीस कळलें तेव्हां तिनें तो किल्लेदार तोफेचे
तोंडीं देऊन उडविला. त्यावर दोघों दिवसांत पाटीलबावा किल्ल्यावर हल्ला
चढवून जाऊं लागले, तों किल्ल्यावरील गोलंदाजानें गोळा दागला, त्यानें बावांचा
जरदा घोडा ठार झाला. दोन मनुष्य ठार झाले. स्वारी परत डेऱ्यास आली.
खैरखैरात केली. लोकांनीं नजरा केल्या. ’ अशा प्रकारें खुद्द महादजीनें पांच
महिने अहोरात्र खपून श्रावण शु० २ प्रातःकाळीं (२१-७-१७८३) हल्ला चढ-
वून ग्वालेरचा किल्ला हस्तगत केला; आणि तेथील डागडुजीचा बंदोबस्त करून
लगेच गोहदला शह दिला. गोहदवाल्यानें फारच ग्लानीचे जाबसाल लाविले,
तुमचा चाकर होऊन राहतों म्हणतो. इंग्रज वकिलामार्फतही राणा सूत्र करतो.