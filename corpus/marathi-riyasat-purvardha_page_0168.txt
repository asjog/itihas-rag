भीति होती. म्हणून महाबतखानानें निजामशाही बुडवून त्यांतील कांहींच भाग
आदिलशहास दिला नाहीं तेव्हां, ही मंडळी शहाजीच्या उद्योगास पाठबळ
देऊ लागली. शहाजीनें एक नवीन राजपुत्र निजामशाहीवर स्थापून
मोगलांशीं युद्ध चालविलें; आणि आदिलशहानें त्यास मदत पाठविली.
मुरार जगदेव फौजेसह येऊन शहाजीस मिळाला. हे दोघे दौलताबादेवर
चालून येत असतां, कोरेगांव नजीक तुळापुरीं ता २३ सेप्टेंबर स.
१६३३ रोजीं सूर्यग्रहण * पडलें, त्याचा उल्लेख बखरीत आहे. ह्या खट-
पर्टीत शहाजीस बरेंच यश आलें. औरंगाबादपासून दक्षिणचे बहुतेक
प्रांत त्यानें जिंकून निजामशाही पुनः उभी केली. श्रीनिवासराव वगैरे जे
कित्येक इसम स्वतंत्रपणे पुंडाई करीत होते, त्यांस त्याने जिंकिले. श्रीनि
वासरावाला पकडण्याच्या वेळीं जिजाबाईला अपाय होऊं नये, म्हणून
तिला व शिवाजीला शहाजीने शिवनेरीहून काढून गांडापुर-पुणतांब्यान-
जीक-बैजापुर येथे थोडे दिवस नेऊन ठेविले होतें, स. १६३४). ह्याप्र.
माणे शहाजीनें मोगलांशी युद्ध चालविले. समोरासमोर लढाई न करिता
डोंगराळ प्रदेशाच्या आश्रयानें शहाजीच्या चपळ घोडेस्वारांनीं आज
सुमारें दहावर्षे मोगलांच्या फौजेस अगदीं हैराण करून सोडिलें, ह्या गोष्टीने
शहाजहान अगदीं चिडून गेला. त्यास असे आढळून आले की, विजापुर
व गोवळकोंडा ह्यांजकडून शहाजीस मदत होत आहे. तेव्हां प्रथम ह्या दोन
राज्यांचा बंदोबस्त झाल्याशिवाय शहाजीचे बंड मोडणें शक्य नाहीं. ह्यास्तव
प्रथम त्याने दक्षिणच्या सर्व प्रांताचा एक सुभा खानदेश म्हणून होता,
तो तोडून दौलताबाद व नगर हे भाग निराळे पाडिले, (स. १६३४).
* तुळापुर - सन १६३३ त मुरारजगदेव व शहाजी यांनीं मोगलांवर
दौलताबादेकडे स्वारी केली. त्या स्वारींत कोरेगांव नजीक तुळापुरीं सोमवार
तारीख २३ सेप्टेंबर रोजी सूर्यग्रहण पडलें. त्या वेळीं मुरारजगदेवानें तो गांव
सोळा ब्राह्मणांस अग्रहार दिला. पूर्वी गांवाचें नांव नागरगांव अर्से असून
त्यासच ह्या सूर्यग्रहणप्रसंगी तुळापुर ही संज्ञा मिळाली. हत्तीची तुळा केल्या-
वरून औरंगजेबानें त्यास तुळापुर हें नांव दिलें, ही गोष्ट खरी नाहीं. हा प्रकार
शहाजीचाच असला पाहिजे. येथेच छत्रपति संभाजी याचा वध झाला,
त्याची समाधि जीर्ण स्थितीत आहे. (भा. इ. सं. म. वृ. १८३४-६९. )
