आणीबाणीचा आहे. तुमचा आमचा समेट या समयीं झाला तरच तरणोपाय आहे..
तरी पेशव्यास परत आणून एकीचा प्रयत्न करावा.' परंतु होळकराशीं स्नेह करण्याची
बुद्धि दौलतरावास या वेळीं झाली नाहीं. होळकरानें पुण्यास सिंद्याचे फौजेचा पाडाव
केल्यापासून कारभारी यादवराव भास्कर वक्षी याजवर दौलतरावाची इतराजी होऊन.
सर्जेरावाकडे कारभार आला. त्यानें होळकरास तुच्छ समजून बाजीरावास भर दिली की,
'. तुम्हीं महाडास जाऊन बचाव केला हें ठीक झालें. पण आतां पुढें इंग्रजांकडे जाऊं
नये. महाडासच राहावें. आम्ही लवकरच येऊन होळकराचा बंदोबस्त करतों.' असें
बाजीरावास कळवून दौलतरावानें सैन्यभरतीचा उद्योग झपाट्यानें चालविला. मुसा
पीरूस त्यानें दिल्लीहून ताबडतोब उज्जनीस बोलाविलें; रामचंद्र भास्कर वक्षी व बेगम
समरूचीं पलटणे बऱ्हाणपुरास रवाना केलीं; आणि आपण स्वतः १८०२ च्या डिसेंबरांत.
उज्जनी सोडून दक्षिणेकडे येण्यास निघाला. वऱ्हाणपुरास त्याचा सरदार गोपाळराव
चिटणीस होता त्यानें खानदेशांतील होळकराचा मुलूख मारून ताराज केला.
श्रीमंत तर हातचे गेलेच, पण रायगडावर यशोदाबाई होती तिला तरी सोडवून
पुण्यास आणण्याविषयीं होळकरानें शिकस्त केली. शहामतखानानें सुवर्णदुर्गाहून
पेशव्यांच्या स्त्रियांना आणि त्यांचे बंदोबस्तास बाळाजीपंत पटवर्धन व धुळोजी कुंजर
होते त्यांसही ताब्यांत घेऊन महाडास आणविलें. तेथून खानानें रायगडचे किल्लेदारास
धमकी देऊन यशोदाबाईस सोडविण्याचा उद्योग केला. परंतु किल्लेदार होळकराचा
हुकूम मानीना. उलट त्यानें यशोदाबाईची कैद जास्त सक्त केली. पुढें रायगडास
वेढा घालावा तर इंग्रजांचीं लढाऊ जहाजें बाणकोटच्या खाडींत येऊन राहिली होतीं,
त्यांतील लोक किल्लेदाराच्या मदतीस येणार असा रंग दिसतांच, लढाईचा प्रसंग
टाळून व यशोदाबाईस न घेतां शहामतखान ता० २०-१-१८०३ रोजीं बाजीराव व
चिमाजी यांच्या स्त्रियांस घेऊन पुण्यास परत आला. अमृतरावानें आपल्या भावजयांस
सामोरे जाऊन वाड्यांत आणिलें; आणि तेथें त्यांची व्यवस्था उत्तम ठेविली. यापूर्वीच
विनायकरावाचे नांवानें वस्त्रं आणण्यासाठीं माणसें साताऱ्यास गेलीं. बरोबर होळकरानें
फत्तेोसंग माने यास दिलें होतें. साताऱ्यास बाजीरावाचा हस्तक बाळाजी माणकेश्वर
बंदोबस्तास होता. तो अंतस्थपणें छत्रपतीस बिथरवू लागला. कारण, 'अंगठी वरील
हिरा नवीन बसवावयाचा' म्हणजे बाजीरावास काढण्याची आवई उठल्याचे मागें
सांगितलें आहे. बाळाजी माणकेश्वरानें विनायकरावाचे नांवें वस्त्रं देण्यास छत्रपतीकडून
हरकत घातली. तेव्हां मान्यानें तोफखाना घेऊन साताऱ्यावर चाल केली. त्याबरोबर
