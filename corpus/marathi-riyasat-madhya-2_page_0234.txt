हिंदुस्थानांतील व्यवहार. तिसऱ्या प्रकरणांत माळवा, बुंदेलखंड, रजपुताना,
रोहिलखंड, पंजाब व काशीप्रयाग इत्यादि भागांत संचार करणाऱ्या सर-
दारांनी जे उद्योग केले, त्यांचा अंतर्भाव करावयाचा आहे. कारण त्या
सर्वांचे केंद्रस्थान दिल्ली राजधानी होतें. गुजराथेंत गायकवाडांचा उद्योग
व बंगालकडे नागपुरकर भोसल्यांचा उद्योग हे जरी भौगोलिक व
अन्यकारणांनी दिल्लीच्या कारस्थानांहून थोडे अलग असले, तरी पानपतच्या
संग्रामापावेतों सर्व मराठे सरदार एकाच राष्ट्रीय भावनेनें उद्युक्त
होऊन वर्तत होते, म्हणून या अकरा वर्षांत वरील अलिप्तपणास फारशी
जागा राहत नाहीं. मध्यवर्ती कारभारांतून फुटून स्वतंत्र वागण्याची प्रवृत्ति
मराठे सरदारांत सार्वत्रिक होती, मात्र तिचा जोराचा उद्भव पान-
पतानंतर झाला.

निजामाशीं चाललेला झगडा पिढीजाद होता. निजामास नाहींसा
करून दक्षिण मोकळी करावी, हा पेशव्यांचा फार दिवसांचा संकल्प असून
तो उदगीरच्या लढाईंत त्यांनीं बहुतेक तडीस नेला. स. १७४८ त
निजामुल्मुल्क वारल्यावर, त्याच्या मुलांमधील तंट्यांचा फायदा घेऊन
निजामास नरम करण्याची संधि पेशव्यांस चांगलीच आली. त्याशिवाय
नानासाहेबाची मुख्य करामत कर्नाटक प्रांत काबीज करण्यांत दिसून
आली. किंबहुना, बाजीरावाच्या उलट, नानासाहेबाचा कटाक्ष उत्तरेकडे
विशेष नसून खालीं कर्नाटकाकडेच विशेष होता. मैसूरचें राज्य व
कर्नाटकांतील निजामाचा व नबाबाचा अंमल मोडकळीस आल्यामुळें,
तिकडील उद्योग विशेष सुसाध्य होता, आणि पानिपतचें अरिष्ट आलें नसतें
तर तो सिद्धीस जाऊन हैदरअलीस पुढें येण्यास अवकाश मिळाला नसता.

उत्तरेंत दिल्लीच्या बादशहाची पडती कळा होती; आणि तिकडच्या
व्यवहारांत निरनिराळ्या मराठे सरदारांच्या अनेकतंत्री पद्धतीनें नाना-
प्रकारची अव्यवस्था उत्पन्न होऊन, खर्चही वाढला होता. तेव्हां तिकडील
भागांची व्यवस्थित वांटणी व सरदारांच्या उद्योगाचे विभाग ठरवून, वसूल