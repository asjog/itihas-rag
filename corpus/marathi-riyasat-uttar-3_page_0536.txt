आपल्या बरोबर सगळ्या राज्याची वाट लावतात असें त्यांस वाटलें. सिंद-होळ-
करांच्या पदरों मोठमोठ्या फौजा असतां त्यांनी आपसांत लहून मरावें आणि
अल्पसंख्यांक इंग्रजांनी त्यांना सहज चीत करावें, हा देखावा कोणाचेही हृदय
फाडणारा होता. हा लोकांच्या मनांतील त्वेष चतुरसिगाचे द्वारे मूर्तिमंत बाहेर पडून
तो मराठी राज्य बचावण्याचे उद्योगास प्रवृत्त झाला. या प्रयत्नांस त्यास यश आलें
नाहीं म्हणून तो आतां स्मरणांतूनही लुप्तप्राय झाला आहे.
युद्धाचा भडका थोडा शांत झाल्याबरोबर चतुरसिंग नागपुरास रघूजी भोसल्याकडे
गेला. रघूजीनें त्याची महत्त्वाकांक्षा समजून घेऊन त्यास सन्मानानें जवळ ठेवून घेतलें,
आणि दरमहा पंधरा हजार रुपयांची नेमणूक करून दिली. तेथें तो दहा महिने राहिला.
त्या वेळीं दौलतराव सिंदे सागराकडे होता, तेथून त्यानें नागपुरास माणसें पाठवून चतुर-
सिंगास आपल्याजवळ बोलावलें. तेव्हां नागपुरची दोन हजार फौज घेऊन चतुरसिंग
निघाला, तो जबलपुर-सागरवरून पुढे जाऊन चंबळ नदीचे कांठीं दौलतराव शिंदे व
यशवंतराव होळकर यांचा मुक्काम एकत्र असतां सन १८०५ चे वैशाखांत त्यांजवळ
दाखल झाला. त्या वेळीं अमीरखान, करीमखान वगैरे पेंढारी व इतर सरदार पुढील
विचाराकरितां तेथे जमले होते. सिंदे होळकरांनीं चतुर सिंगाचे गोटास जाऊन
सन्मानानें त्याची गांठ घेतली. सर्वांचीं मोकळेपणानें पुष्कळ बोलणीं झालीं. सर्जेराव
घाटगेही त्या वाटाघाटींत होताच. त्यास चतुरसिंगार्ने, छत्रपतीस सोडविण्यासंबंधीं
तुम्हीं पूर्वी करार काय केले आणि पुढें कृति काय झाली, वगैरे बोलून चांगलें
फजित केलें. नंतर पुढील उद्योगासाठीं यशवंतराव होळकर, सर्जेराव व चतुरसिंग
अजमिरास गेले. यशवंतरावाच्या धाडसी वृत्तीमुळे त्याजबद्दल चतुरसिंगास मोठा
आदर उत्पन्न झाला होता. इंग्रज सेनापति लॉर्ड लेक त्या वेळीं दिल्लीकडे होता.
त्याजकडे आपले वकील चतुरसिंगार्ने पाठविले; आणि मागाहून भरतपुरास जाठाची
गांठ घेऊन आपण स्वतः दिल्लीस गेला. तेथें लेक व माल्कम यांची त्यानें भेट घेतली.
या प्रसंगी इंग्रजांकडून सरदारी मिळविण्याची मोठी संधि चतुरसिंगास होती; पण
स्वार्थापेक्षां राज्यसंरक्षणाचाच हव्यास त्यास लागलेला असल्यामुळे त्यानें त्या भावानें
इंग्रजांकडे बोलणें काढलेंच नाहीं. दिल्लीहून चतुरसिंग परत सन १८०६ च्या जुलईत
यशवंतराव होळकराकडे पुष्करास आला. तेथे जोधपुरकर राजा मानसिंग यानें त्याची
मुद्दाम भेट घेतली. तेथून डिसेंबरांत चतुरसिंग जयपुरास गेला. जयपुरच्या जगत्-
सिंगानें मोठ्या प्रेमानें त्याचा सत्कार केला. तेथे असतां उदेपुरच्या राण्यानें
