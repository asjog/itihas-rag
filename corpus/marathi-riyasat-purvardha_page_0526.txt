तपणे स्थापिलें जाईपर्यंत त्यास बंडखोर हीच संज्ञा मिळणें रास्त, व राज्य-क्रांति होतांना केव्हांही असाच प्रकार व्हावयाचा.
• शिवाजीच्या लुटीसंबंधानें दुसरा एक महत्त्वाचा मुद्दा सामान्यतः कोणी व्यानांत ठेवीत नाहीत. शिवाजी लूट करी, ती नेहमी शत्रूच्या मुलखांत युद्ध चालू असतांना करी. सुरत, हुबळी, जालना, जुन्नर इत्यादि शहरांची लूट मोगल व विजापुरकर यांजबरोबर युद्ध चालू असतां शिवाजीनें केलेली आहे. त्यांतही शत्रूच्या मुलखांतील शेतकरी पेशाचीं गांवे लुटून शिवाजीनें सामान्य रयतेस त्रास दिलेला नाहीं. शत्रुची धनाढ्य शहरे, तेथील पैसेवाळे सावकार, शत्रूचे ठिकठिकाणचे खजिने व लष्करास लागणारा पैसा व सामान हीं लुटून किंवा पाडाव करून आणलेलीं आहेत. स्वराज्यांत शिवाजीनें कधीही लूट केलेली नाहीं. एवढेच नव्हे तर स्वराज्यांत सत्रूनी लूट केल असतां ती भरून देण्यास तो जबाबदार असे. युद्ध चालू आता शत्रूच्या मुर्केर खाची लूट करणें पाश्चात्य राजनीतीलाही मान्य आहे. शत्रस्म कमजोर करण्याचे तें एक साधन आहे. पेंढारी किंवा हैदरअल्ली यांप्रमाणें शिवाजी दरोडेखोर नव्हता. दरोडेखोर व राज्यसंस्थापक यांचे हेतु भिन्न असतात; पहिल्याचा नीच व दुसऱ्याचा उदात्त असतो. लूट कारेतांना स्त्रियांस स्पर्श कराव-याचा नाहीं, लहान मुलास, म्हाताऱ्यांस किंवा शरण आलेल्यांस माराव-याचें नाहीं, कोणासही निष्कारण दुखापत करावयाची नाहीं; देवस्थानें, साधुसंत, फकीर वगैरे लोकांस लुटावयाचे नाहीं, हे इलींचे नियम शिवा-जीनेंही तंतोतंत पाळिले. लुटींत गाई पकडीत नसत. बैल घेणे असतील तर ओझ्यांस हवे असतील तेवढेच घेत. शेतकऱ्यांस कधींही लुटीत नसत. लुटीचे नियम शिवाजी मोठ्या सक्तीनें अमलांत आणीत असे. शहरांत किंवा सावकाराजवळ कोठें किती पैसा आहे, याची इत्थंभूत बातमी हेरांकडून शिवाजीस व त्याच्या सेनापतींस आगाऊ कळत असे. त्याप्रमाणें शहराबाहेर येऊन मराठी फौजेचा तळ पडे. त्या ठिकाणीं शहरांतील मोठमोठे सावकार व महाजन बोलावून आणीत. नंतर शहराच्या ऐपतीची वाटाघाट होऊन, अमुक एक रक्कम सर्वानी मिळून द्यावी, अशी त्यांजकडे मागणी करीत. त्याप्रमाणें पैसा पोंचला, तर लगेच मराठी लष्कर दुसरीकडे निघून जाई. ठरल्याप्रमाणें पैसा न पोचला तर मोठमोठ्या सावकारांस व प्रमुख मंडळींस पकडून ठेवीत. कित्येक सावकार मोठे बिलंदर असून आपल्या