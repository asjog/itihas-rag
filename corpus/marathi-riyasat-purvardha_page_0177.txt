वाटलें. तिनें मागील पूर्वजांच्या शौर्याच्या, वैभवाच्या, कारस्थानांच्या व
दंग्याधोप्यांच्या गोष्टी सांगून शिवाजीच्या कोवळ्या मनांत मोठीं हिंमतीचीं
कृत्यें करण्याचा हुरूप आणिला. 'शत्रूचे पारिपत्य करून कुळाचा उद्धार
करणारा शककर्ता आपले कुळांत निपजणार आहे, म्हणून देवीचे दृष्टांत
शाले आहेत, परंतु ते केव्हां खरे होतील कोण जाणे !' असे दुःखोद्गार
तिनें शिवाजीपाशीं वारंवार काढावे. त्यास कथापुराणे ऐकण्याचा मोठा
नाद होता. चिंचवड, देहू, आळंदी इत्यादि ठिकाणी तो देवदर्शनास
वारंवार जात असे. आसपास कोठें कथा असली कीं, तेथे जो धांवत जाव-
याचाच. लहानपणी शिवाजीस महाभारत ऐकण्याचा नाद फार होता.
पुराणकीर्तनाचाही त्यास विशेष नाद होता. आईच्या सहवासांत त्यास
हा नाद लागला असावा. त्या वेळी रामायण महाभारतांतील अनेक रसाळ
प्रसंग लहान मुलांकडून ऐकविण्याचा प्रघात सार्वत्रिक होता. जिजाबाई
व दादाजी कोंडदेव ह्यांच्या व्यवस्थेत ह्या गोष्टीस विशेष प्राधान्य मिळाले,
कथापुराणाचें वर्तमान कळल्यास शिवाजी दूर अंतरावरून त्या प्रसंगास
मुद्दाम येत असे. किंबहुना, तत्कालीन शिक्षणांत रामायणभारतांसच
मुख्य स्थल होतें. संसारांतल्या व व्यवहारांतल्या हरएक प्रसंगी उपयोगी
पडणाऱ्या उत्तमोत्तम कथा व नीतिबोध हे ह्या दोन राष्ट्रीय महाग्रंथांत सर्वत्र
भरलेले आहेत. त्यांपासून व्यावहारिक शहाणपण व जोरदार स्फूर्ति हीं प्राप्त .
होतात. महाभारतांतील आवेशयुक्त युद्धवर्णनें ऐकून शिवाजीस स्वराज्य-
स्थापनेची स्फूर्ति झाली असली पाहिजे. शिवाजीच्या एकंदर चरित्र-
क्रमावरून त्याच्या मनावर वरील दोन ग्रंथांच्या परिशीलनानें केवढा
परिणाम झाला असला पाहिजे ह्याचे अनुमान होतें (चिं. वि. वैद्य).
सारांश शिवाजीस आईपासून उत्तम शिक्षण प्राप्त झाले, तसेंच राजकीय
व्यवहारांची व तत्कालीन स्थितीचीही तिनें त्यास माहिती करून दिली.
स्वतः ती बाई जबरदस्त महत्त्वाकांक्षी असून, स्त्रियांस व पुरुषांस
भूषणावह असें शौर्यही तिजमध्यें वसत होते. तिच्या विपन्नावस्थेत
तीस कोणाचा आधार नसल्यामुळे तिला स्वावलंबन करणें जरूर
पडले. पुराणांतील मर्दुमकीच्या गोष्टी ऐकून आपणास ईश्वरानें कांहीं
एक विशिष्ट कामगिरी तडीस नेण्यास नेमिलें आहे, असा शिवाजी-
चा ग्रह होत चालला. जिजाबाईला लिहितां वाचतां येत असून तिर्ने

