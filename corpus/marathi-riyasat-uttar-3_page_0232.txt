त्यांनी सांगितलें, 'सिंद्यासीं व तुमच्यार्शी आम्हांस कांहीं कर्तव्य नाहीं. इंग्रज
बहादुर आमच्या स्नेहभावाच्या शरती स्वच्छ अंतःकरणानें पाळीत आहेत, लवमात्र
फरक करीत नाहींत. तुम्हीं मात्र आतां आपले संरक्षणाची काळजी बाळगावी.'
इंग्रजांकडेच बाजीरावानें धाव कशी व कां घेतली हें समजून घेणें जरूर
आहे. इंग्रजांचा आश्रय केला की आपले स्वतंत्र राज्य संपलें ही गोष्ट बाजीरावही
ओळखून होता, म्हणून महाडाहून निघण्याचें त्यानें शक्य तितकें लांबणीवर टाकिलें.
यशवंतराव व अमृतराव आपणास निर्माल्यवत् करून जबरदस्तीनें पाहिजे तसा
कारभार चालवितील अशी बाजीरावास मोठी भीति वाटत होती. स्वतःची नालायकी
ओळखणारें त्याचें मन त्यास सारखें खात होतें; आणि शेवटीं इंग्रजांकडे गेला
तेव्हां सुद्धां त्यास अशी आशा वाटत होती, कीं एकदां हा प्रसंग निभावला म्हणजे
कोणत्या तरी क्कृप्तीनें आपण इंग्रजांचे कचाट्यांतून पार पडूं. सुवर्णदुर्ग अगर विजयदुर्ग
येथे जाऊन किल्लयांचे आश्रयानें कांहीं काल ढकलावा, असा त्याचा विचार नोव्हेंबरच्या
आरंभीं होता. 'श्रीमंत महाडास आहेत. चार महागिऱ्या आणिल्या आहेत. चार
रोजांनी अमृतराव श्रीमंतांकडे बोलण्यास जाणार, यशोदाबाईस रायगडाहून पुण्यास
आणावयाची योजना आहे. श्रीमंतांस हा बेत कळतांच स्वतः रायगडास जाऊन
बाईसाहेबांचा बंदोबस्त करून माधवराव रास्ते यांस बरोबर घेऊन परत आले. रास्ते
यांस सोडून वस्त्रे दिली आणि फौज जमा करून आपले लक्षांत वागावें असे ठरविलें.'
'कप्तान केनडी इंग्रज बाणकोटास होता तो महाडास येऊन श्रीमंतांस भेटला.
होळकरांनीं पठाणाची फौज महाडास रवाना केली ही बातमी जातांच, कार्तिक वद्य
३० तारीख २५-११-१८०२ रोजी श्रीमंत महाडाहून पायवाटेनें सुवर्णदुर्गास
गेले. खंडेराव रास्ते खर्चाची पुरवणी करीत बरोबर होते. बाणकोटवाले इंग्रजांचा
विश्वास न ये, यास्तव एक कोस जलमार्गे जाऊन तेथून पायमार्गे किल्ले हौंस गेले.
जातांना पानसे, विंचूरकर, पुरंदरे, बिनीवाले व अलीबहाद्दराचा लेक वगैरे मंडळीस
तुम्हांस जिकडे समजेल तिकडे जावें असें सांगून महाडाहून परत पाठविलें.' बाजीराव
सुवर्णदुर्गास गेल्यावर होळकराची फौज मढ्या घांटानें महाडास उतरली, हैं वर्तमान
कळतांच उभयतां श्रीमंत रास्त्यांकडील वसईचे तरांड्यांत बसोन रेवदंड्यास गेले.
तारवांत बसल्यामुळे आपासाहेबाचा वाखा झाला. वाऱ्यानें तारूं हाटलें म्हणून
मंडळी सुद्धां रेवदंड्यास आले. इंग्रजांचा आश्रय करूं नये, मी सिंद्यास घेऊन येतों
असें सांगून बाळोजी कुंजर सुवर्णदुर्गाहून निघून गेला. रेवदंड्यास बाबूराव आंग्रे येऊन
