राव गायकवाड. दोघांनाही इंग्रजांशी स्वराज्यसंरक्षणार्थ तीव्र झगडा करावा लागला.
या दोघांपैकीं वास्तविक पाहतां प्रतापसिंहाची भरभराट व्हावी व सयाजीरावाची '
उचलबांगडी व्हावी अशी परिस्थिति असतां, त्याचे उलट प्रकार झालेला पाहून
' वारांगनेव नृपनीतिरनेकरूपा या तत्त्वाची आठवण झाल्याशिवाय राहत नाहीं.
ही गोष्ट मनांत ठेवून आतां प्रतापसिंहाची पुढील हकीकत सांगावयाची आहे.
२ इंग्रज अधिकाऱ्यांचा रोष. - एल्फिन्स्टन, ग्रँट, ब्रिग्ज इत्यादि पहिले
अधिकारी मराठ्यांच्या राजकारणांत मुरलेले होते. त्यांनी लिहिलेले ग्रंथ अद्यापि
प्रमाणभूत मानले जातात. जिंकिलेल्या लोकांस आदरानें वागवून परकी अंमलाचें
त्यांचें दुःख हलकें करावें अशी त्यांची मनोभावना होती. ब्रिग्जचे मागून साताऱ्यास
रेसिडेंट झालेला रॉबर्टसन हाही वरच्यांचाच जोडीदार पुण्याचा पहिला कलेक्टर
होता. त्या सर्वानीं प्रतापसिंहाच्या कारभाराची मनसोक्त वाखाणणी केलेली आहे..
यांच्याच सांगण्यावरून प्रतापसिंहानें महाबळेश्वरचा टापू हवा खाण्याचे ठिकाण
म्हणून इंग्रजांस दिला; तेथपावेतों रस्ते केले, व ते सांगतील त्या सुधारणा घडवून
आणिल्या. प्रतापसिंहानें सालोसाल गव्हर्नराचे भेटीस उन्हाळ्यांत महाबळेश्वरीं
जावयाचें व गव्हर्नरानें परत जातेवेळीं साताऱ्यास येऊन तेथील पाहूणचार घ्यावयाचा,
असा प्रघात सारखा पंधरा अठरा वर्षे अव्याहत चालला. स. १८२६ त
एल्फिन्स्टन साताऱ्यास गेला असतां लिहितो. 'मराठ्यांचे कुळांत प्रसापसिंहाइतका
सुसंस्कृत पुरुष दुसरा मला आढळला नाहीं. त्यानें राज्यांत उत्कृष्ट व्यवस्था ठेविली
असून, रस्ते, पूल, पाण्याच्या सोयी वगैरे जागजागीं करून लोकसुखासाठीं तो
सारखा झटत आहे. त्याच्या वाड्यांतील बसण्याची खोली मला अप्रतिम वाटली.
या ठिकाणीं शिवाजीचा हा वंशज हिरवी सकलाद घातलेल्या टेबलावर आपली
दररोजची रोजनिशी लिहीत बसतो, हे पाहून कोणास कौतुक वाटणार नाहीं!'
ता. ६०१००१८३३ रोजीं गव्हर्नर लॉर्ड क्लेअरनें साताऱ्यास प्रतापसिंहाची भेट
घेतली, त्या वेळची खालील हकीकत त्यानें लिहून ठेविलेली आहे. 'प्रसापसिंह
तरुण, डेंगू, लठ्ठ व गौरवर्ण आहे. त्याचें कपाळ रुंद असून डोळ्यांत तीव्र चमक
आहे. लोकांस विद्यादान देण्याची त्यास मोठी हौस असून त्यासाठीं साताऱ्यास
त्यानें पाठशाळा घातली आहे, त्यांत इंग्लिश, पर्शियन, मराठी या भाषा शिकविल्या
जातात. राममोहन राय या सुप्रसिद्ध सुधारकाची हा राजा मोठी वाखाणणी करितो.
त्याचा भाऊ आपासाहेब जड व निर्बुद्ध दिसतो. त्याच्या तोंडावर तेज कसें तें बिलकूल...
