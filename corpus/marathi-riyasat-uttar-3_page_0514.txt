आणि इंग्रजांनी वाड्यांत येऊन त्याजवर आपला झेंडा उभारला, त्यामुळे बाजीरावाचें
राज्य संपलें.
ता. १६ नोव्हेंबर रोजी रात्रीं बाजीराव पुणें सोडून सासवडास गेला. तेथून
दुसरे दिवशीं त्यानें जेजुरीस मुक्काम केला. तेथून पुलावरून तांबव्याचे मुक्का-
मास आले. तेथून घाट चढून देहूचे आंबराईत स्वारी आली. तेथें एल्फिन्स्टन
यांचें पत्र आलें त्याचें हंशील, की पाडाव आलेल्या इंग्रजांस गळीं दिलें, इतःपर
असें होऊं नये. तेथून स्वारी कार्तिक शु॥ ११ स ता. १९ नोव्हेंबर रोजी पाड-
ळीचे मुक्कामी आली. तेथे तुळशीचे लग्न केलें. पाडळीहून पुनःस्वारी देहूरचे
मुक्कामास गेली. मध्यें माहुलीस जाऊन छत्रपति त्रिवर्ग बंधु व माईसाहेब
यांस आणावयास नारो विष्णु आपटे यास स्वारसुद्धां वासोय्यास पाठविलें; आणि
ज० स्मिथ आपल्या पाठलागास सालप्याचे वाटेनें येत आहेत असें समजतांच
माहुली सोडून बाजीराव ता. २७ नोव्हेंबर रोजीं दक्षिणेस पुसेसावळी येथे गेला.
तेथे दोन दिवस मुक्काम करून ता. २९ नोव्हेंबर रोजीं पहाटेस निपाणकर व पटवर्धन
यांजकडील ५ हजार स्वार बरोबर घेऊन पेशवा मिरजेकडे जाण्यास निघाला. मागें
इंग्रजांस अडविण्यार्कारतां बापू गोखले, विंचूरकर व घोरपडे यांच्या हाताखालीं
त्यानें मुख्य सैन्य ठेवून दिलें. मिरजेकडून येडूर गोकाक पावेतों जातांना दक्षिणेकडून
इंग्रजी फौज आडवी येते असें कळतांच परत फिरून, गलगले आथणीवरून पुनः
माहुलीस येऊन तेथून पूर्वेकडे फलटण, नातेपुतें वरून पंढरपुराकडे आपला मोर्चा
वळविला. नाहवीचा घाट चढून हिंगणगांव, कलेढोण, भालवणी, पढंरपुर, गुरसाले,
करकंभ, कळासी, राजोरी, जिंती, बाभळगांव वरून स्वारी ता. १४ डिसेंबर रोजीं
सिद्धटेकचे मुक्कामीं आली, तेथें छत्रपति येऊन सामील झाले. बापू गोखले इंग्रजांचे
रोखावर होता. त्यानें नीरा नदीवर जाऊन इंग्रजांस गांठलें. लढाई लागून घाटापर्यंत
उभयतां सेना आल्या. नंतर दुसेर दिवशीं घाटांत मातबर लढाई झाली. पुढे श्रीमंत
पंढरपुराकडे आल्याचे कळतांच त्या बाजूस फौजा वळल्या. परंतु गोखल्याची चिकाटी
सुटेना. त्यामुळे इंग्रजांस बहुतच अडचण पडली. नाहवीच्या मैदानांत लढाई मातबर
झाली. भीमा तीरावर कूरी येथे गोखल्याचा मुक्काम असतां पहाटेच्या पांच घटका रात्रीं
त्याजवर इंग्रजांनीं छापा घातला. त्यांतून संभाळून इंग्रजाची आघाडी पिछाडी रोखीत
बापूनें इंग्रजांस अत्यंत त्रासवून सोडलें, * तों बाजीराव नगरच्या बाजूस पीरगांवाकडे

