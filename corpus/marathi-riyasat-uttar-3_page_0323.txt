२ होळकराची हाव व उद्योग. - एप्रिलचे अखेरीस लेकनें युद्धाची तयारी
केली. दक्षिणेंत जसा निजामचा बचाव, तसा उत्तरेंत जयपुरचा बचाव हें इंग्रजांचें
पहिलें वुजगावणें होतें. आरंभींच लेक यास बातमी आली की विकर्स, डॉड व रायन
(Vickers, Dodd, Ryan) या नांवाचे तीन युरोपीय अंमलदार होळकराचे
नोकरींत होते, त्यांनीं इंग्रजी जाहीरनाम्याचा फायदा घेऊन इंग्रजांशीं लढण्याचें
नाकारलें, त्यावरून यशवंतरावानें उदेपुरनजीक नहर मधान गांवीं वाघाचे डोंगरावर
त्यांचीं डोचकीं कापून लोकांस दहशत बसविण्याकरितां ती भाल्यावरून मिरविलीं.
ही बातमी आल्यावर यशवंतरावाच्या मनांत पुढे काय वागत आहे या विषयीं इंग्र-
जांस संशय उरला नाहीं. यापूर्वीच यशवंतरावानें दिल्लीच्या बादशहाकडे संधान लावून
'महाराजाधिराज, राजराजेश्वर अलिजावहाद्दर' अशी पदवीं मिळविली. त्यावरून
बादशहाचा कबजा होळकर घेणार अशी इंग्रजांस भीति पडली, आणि नुसत्या दर-
डावणीनें त्यास गप्प बसवू अशी ग० ज० ची अपेक्षा होती ती नाहींशी झाली. आज-
• पावेतों त्यांनी यशवंतरावास दौलतीचा मालक समजून त्याच्याशीं व्यवहार केला
होता. परंतु आतां त्यांस काशीरावाची आठवण झाली. त्यास पुष्टि देणार दौलतराव
होताच. त्याच्या सांगण्यावरून ग० ज० नें यशवंतरावास कळविलें कीं, 'होळकराचे
दौलतीवर तुमचा हक्क बिलकूल नाहीं. सबब तुम्हीं बंडाळी सोडून स्वस्थ बसाल तर
तुमची योग्य व्यवस्था इंग्रज सरकार लावून देईल.' यामुळे तर होळकर अतिशय
चिडून गेला; आणि उघडपणें इंग्रजांविरुद्ध लहानमोठ्या राजांस उठवू लागला. बुंदेले,
जाठ, शीख इत्यादिकांस त्यानें उठावणीचीं पर्ने लिहिलीं. काबूलच्या दुराणी
शहासही अशींच पर्ने लिहून त्यानें पंजाबवर स्वारी करण्याची भर दिली. यावरून
होळकरार्शी युद्ध केल्याशिवाय गत्यंतर नाहीं, असाच कयास इंग्रजांनी बांधिला.
हें युद्ध मे १८०४ पासून डिसेंबर १८०५ पावेतों चाललें; आणि त्यांत अनेक
संग्राम होऊन इंग्रज अगदीं टेकीस आले. आदल्या वर्षी सिंदे भोसल्यांस
तीन महिन्यांत नरम केल्याचा अनिवार गर्व इंग्रजांस वाटत होता तो सर्व यशवंत-
रावापुढें साफ जिरून गेला. पहिल्याच पावसाळ्यांत मुकुंदरा खिंडींत क० मॉन्सनशीं
यशवंतरावानें जें धावपळीचें युद्ध केलें, त्यास तर इतिहासांत बहुधा तोडच
मिळणार नाहीं. यशवंतरावाएवढा गनिमी पद्धतीनें लढणारा सेनापति उत्तर मराठ-
शाहींत दुसरा कोणी झालाच नाहीं अशी त्याची वाहवा सर्वतोमुखीं झाली. सर्व प्रमुख
मराठे सरदारांचा विरोध असतांही स्वपराक्रमानें उदयास येऊन दोन वर्षे पावेतों
