इतर सरदार व्यक्तिशः कितीही शूर व कर्तृत्ववान असले तरी पेशवेगिरीचें
काम अंगावर घेण्यास ते स्वतःच आपणांस लायक समजत नव्हते. नाहीं तर
बाबूजी नायकास पेशवेगिरी देण्याऐवजी ती आपणांसच द्यावी अशी
मागणी रघूजीने केली असती. शिवाय वयोवृद्धत्वांत कितीही शहाणपण
असले तरी राज्यकारभारांतील अनेक प्रसंगांत तडकाफडकीनें कामें करण्याचे
सामर्थ्य तारुण्यांतच असतें. जगाच्या इतिहासांत ज्यांनीं म्हणून विशेष
कर्तृत्व दाखविले आहे, ते बहुधा तरुणच होते; आणि अशा तरुण
पुरुषाच्या हातांत शाहूनें राज्यकारभाराचीं सूत्रे दिलीं, म्हणूनच मराठ्या-
हीचें आयुष्य पन्नास पाऊणर्शे वर्षे तरी वाढले. नाहीं तर १७५७ तील
प्लासीबरोबर मराठशाहीचीही पानिपतच्या पूर्वीच प्लासी झाली असती. इंग्र-
जांचे तत्कालीन लेख वाचले आणि त्यांचे कावे मनांत आणिले, म्हणजे
मद्रास किंवा बंगालप्रमाणे १७५७ च्याच सुमारास साताऱ्यासही इंग्रजशाही
झाली नाहीं, याचे श्रेय मुख्य राज्यचालकांतच दिले पाहिजे. महाराष्ट्रांत
दुसरी कोणती व्यक्ति त्या वेळीं जास्त कर्तृत्ववान होती, है पेशव्यांच्या
आक्षेपकांनींच दाखविले पाहिजे.
बाकी नानासाहेबास विरोध करणारे पुष्कळ लोक असल्यामुळे त्याच्या
अडचणी वाढून तेणेकरून राज्याचे नुकसान होईल, हे सुद्धां शाहूच्या
इतकें दुसरा कोणी जाणत नव्हता. गोविंदराव चिटणिसाची म्हणून शाहू
छत्रपतीची एक बखर भारतवर्षाच्या दुसऱ्या भागांत छापलेली आहे,
तींत नानासाहेबास पेशवाई देण्याचे वेळची इकोकत आहे, ती शब्दशः
खरी नसली तरी वस्तुतः खरी दिसते. ती हकीकत अशीः - (पृष्ठ७ ६).
' बाजीराव बल्लाळ पेशवे वैशाख शु॥ १३ स कैलासवासी झाले.
महाराजांला फार वाईट वाटलें, तीन दिवस चौघडा बंद होता. कचेरी
नाहीं. उदास मर्जी राहिली. नंतर बाळाजी बाजीराव ऊर्फ नानासा० यांस
पेशवाईचीं वने दिली. मोठा समारंभ झाला. संपूर्ण दरखदार व सरदार
लहान थोर यांस वर्षे सरकारांतून दिली. पेशव्यांच्चे तैनातीस होते त्यांस