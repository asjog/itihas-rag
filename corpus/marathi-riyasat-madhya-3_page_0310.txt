आमच्या वचनाचा त्यांस विश्वास असे. त्यापेक्षां तुमच्या तीर्थरूपांची निष्ठा
आमच्या उभयतांच्या स्थळीं असे, जे तीर्थरूपांसारखे मानांत आम्हां क्रोधें-
करून नाना प्रकारें रागेजून पत्रं लिहीत असों. परंतु त्यांस क्रोध तिळमात्र
येत नसे. त्यापेक्षां तुमचें नांव उत्कृष्ट व्हावें असा ईश्वरीं आम्हांस दृष्टांत
झाला आहे. तुमच्या पित्याच्या स्थळीं ममता होती, त्यापेक्षां तुम्हांवर अधिक
आहे. हेच ईश्वराजवळ प्रार्थना करितों कीं यांचें उत्कृष्ट चालो.' ( सदर २६ ).
पेशवे किंवा सरदार राज्यांत आपला जम बसवूं लागले म्हणजे हें केवळ
तपश्चर्येचें व आशीर्वादाचें फल होय, असें हे साधुपुरुष त्यांस स्मरण देत व
त्याचा मोबदला मागत. बहुधा अल्प मोबदला त्यांस पुरत नसे. ब्रम्हेंद्र-
स्वामी व दीक्षित एकाच वर्गांतले दिसतात. 'काशी येथें वैशाख मासीं पंच-
पक्कान्नाचें लक्ष भोजन करावयाचा प्रारंभ करून मग कार्तिक मासपर्यंत वांचलों तर
एक वेळ त्या प्रांतास सिंहस्थास गोदास्नान करून, उत्तम लक्षभोजन गोदातीरीं
करून, सर्वांच्या भेटी घेऊन यावें. दर्शनानंतर सर्व विदित होईल.' नारायण
दीक्षितानें बाजीरावाजवळ मथुरेसांनिध धर्मकृत्यास दहा गांव मागितले, याचा
अर्थ बाजीरावानें तो प्रांत जिंकण्याचा उद्योग करावा असा दीक्षिताचा उद्देश
होता. त्या वेळच्या लौकिक भावना कशा प्रकारच्या होत्या हें यावरून दृग्गोचर
होतें. गोदाप्रवरासंगमीं कायगांवास दीक्षितांनीं वास्तव्य केलें म्हणून त्यांस
कायगांवकर हें नांव पडलें. हें गांव गोदावरीचे कांठीं उत्तर हिंदुस्थानच्या
हमरस्त्यावर होतें. दीक्षित सावकारी करीत. निजामाकडील व उत्तरेकडील
व्यवहारांत दीक्षितांचा उपयोग पेशव्यांस होत असे. शेंदुर्णीचे हल्लीचे जहागीरदार
यांचेच वंशज होत. ( इ. सं. ऐ. व. २.५ ). वंशावळ [ खं. ३.३७० ].
नारायण गोविंद दीक्षित टकले ( मृ. १४.१०.१७४८ ).
                  |
       -----------------------
       |                     |
वासुदेव दीक्षित १७४८-६०.   बाळकृष्ण दीक्षित १७६०-७०
       |                     |
       |             -----------------
गोविंद दीक्षित मृ.१७८७    |               |
                   रामचंद्र मृ.१८१३.  लक्ष्मीनारायण
                       |              | १७७०-१८१८
                  जगन्नाथ दीक्षित     बाळकृष्ण १८१८-५०
                  १८१३-१८             |
                                   महेश्वर दीक्षित.