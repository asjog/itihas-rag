होऊन केवळ लुटालूट व जाळपोळ एवढेंच त्यांचें स्वरूप फैलावू लागलें; आणि तें
इंग्रजांस दुःसह झालें.
पेंढाऱ्यांचा मुख्य भरणा मध्य हिंदुस्थानांत सिंदे आणि होळकर यांचे पदरीं होता.
त्यावरून त्यांना सिंदेशाही व होळकरशाही अशीं नांवें मिळालीं होतीं. स. १७९४ त.
महादजी सिंद्यानें आपल्या पदरच्या हीरू आणि बुराण या दोन पेंढारी सरदारांस
नर्मदोत्तरच्या विंध्याद्रींतील कांहीं प्रदेश तोडून दिला. लांब लांब मजला करण्यांत
पेंढाऱ्यांची बरोबरी करूं शकणारे दुसरे स्वार कोणी नव्हते, त्यामुळे त्यांच्याशीं
सामना करून त्यांचा पाडाव करणें अवघड होत असे. स. १८०० च्या सुमारास
हीरू नागपुर येथे व बुराण अशीरगड येथे मरण पावले. हीरूच्या पश्चात् त्याचे
मुलगे दोस्तमहंमद व वसील महंमद प्रसिद्धीस आले. परंतु त्यांचे अगोदरच होळ
कराचे पदरचा करीमखान जास्त पुढे आला. करीमखानास यशवंतरावासारख्या
धाडशी व कर्तबगार सरदाराचा आश्रय मिळाल्यामुळे त्याचा उत्कर्ष फार लवकर
झाला. कांहीं काळानें त्यास सिंद्यानें होळकराकडून काढून आपल्या पदरीं घेतलें,
भोपाळच्या राज्यावर ताव मारणारा मुख्य पेंढारी सरदार हा करीमखान होय. उत्त-
रेस चंबळच्या मुखापासून आग्नेयीस गोदावरीच्या मुखापर्यंत जो विस्तृत प्रदेश
आहे, तो सर्व कैक वर्षे करीमखान व इतर पेंढारी सरदारांनीं अगदीं उद्‌ध्वस्त करून
टाकिला. स. १८०६ साली माळव्यांत करीमखानाच्या ताब्यांत जो प्रदेश होता
त्याचें सालाचें उत्पन्न १५ लाख होतें. ह्या त्याच्या वाढत्या सत्तेची दौलतरावास
दहशत पडून त्यानें स. १८०६ त त्यास भेटीस बोलावून अचानकपणें कैद केलें
आणि पांच वर्षे पर्यंत ग्वालेरच्या किल्ल्यांत अडकवून ठेविलें. याप्रमाणें करीमखान
ठिकाणी बसल्यामुळे दुसरे दोन पेंढारी सरदार दोस्तमहंमद आणि सीतू यांस पुढे
येण्यास संधि मिळाली. नामदारखान म्हणून करीमचा एक चेला होता त्यानें सिंद्याचे
मुलखांत धुमाकूळ मांडून आपल्या धन्याचा सूड पुष्कळसा उगविला. स. १८११ त
कोटाच्या जालीमसिंगा मार्फत ६ लाख रुपये सिंद्यास दंड देऊन करीमखानानें
आपली मुक्तता करविली; आणि लगेच आपला पहिला उद्योग अशा निकरानें
चालविला कीं अल्पावकाशांत त्याची सत्ता चहूंकडे अनिवार वाढली. दुसरा पराक्रमी
सरदार सीतू यानें करीमखानाशीं संगनमत केलें. त्या दोघांनीं स. १८११ सालच्या
दसऱ्याचा समारंभ नेमावर प्रांतांत अपूर्व थाटानें साजरा केला. त्या समारंभास जें
प्रचंड घोडदळ जमलें होतें, तें घेऊन भोसल्यांचा वऱ्हाड नागपुर प्रांत लुटावा अस
