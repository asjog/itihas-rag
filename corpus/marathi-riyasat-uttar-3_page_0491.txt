यांच्यांत मिसळून राहूं लागला. पुढें उत्तरेकडचा प्रदेश सोडून तो दक्षिणेस शंभुमहा-
देवाचे डोंगरांत येऊन स्वारांचा जमाव करूं लागला. तो निसडून गेल्याची वार्ता
हां हां म्हणतां चहूकडे पसरली. ‘त्यावर इंग्रजबहाद्दर यांनीं श्रीमंतांचे मुलखांत आल्यास
धरून आमचे हवालीं करावें असें सांगितलें. इंग्रजांचे अवघड कैदेतून त्रिंबकजी
सुटला तेव्हां हें ईश्वरी कृत्य असें श्रीमंतांचे मनांत येऊन त्याजला ऐवज पाठवून
श्रीमंत आंतून पुरवणी करूं लागले. ती बातमी इंग्रज सरकारास लागत गेली.
त्रिंबकजी माणसें मारूं लागला; आणि त्याचा उपद्रव वाढला, तेव्हां प्रकरण
निकरावर आलें.’

८. ता. १३ जून स. १८१७ चा तह, बाजीरावास तडाखा.—शके
१७३७ च्या भाद्रपद शु॥ १ स त्रिंबकजी डेंगळे अटकेत पडला तो एक वर्षानें
ठाण्याच्या तुरूंगांतून भाद्रपद व॥ ६ स पळून गेला, आणि प्रथम कांहीं महिने
बिलकूल हालचाल न करितां गुप्तपणें लपून राहिला. जणूं काय बाजीरावास त्याची
वार्ताही नव्हती. तीन चार महिने पावेतों इंग्रजांची मर्जी संपादन करण्याकरितां
बाजीरावानें एवढे शिताफीचे प्रयत्न केले, कीं खरोखरच त्याजबद्ल इंग्रजांस धन्यता
वाटूं लागली. पेंढाऱ्यांवर स्वारी करण्याचे इंग्रजांचे जे बेत चालले होते त्यांत मुद्दाम
आपण होऊन बाजीरावानें अनेक उपयुक्त सूचना केल्या, आणि कलहाचे म्हणून
जेवढे प्रश्न चालू होते त्यांत माघार घेऊन इंग्रजांचे कलानेच निकाल केले. ग० ज०
यास मोठा संतोष वाटून बाजीरावाची ही वृत्ति अशीच टिकवा, उगाच त्याला
दुखवू नका, असें मुद्दाम त्यानें रेसिडेंटास लिहून कळविलें. हा सर्व कपटविद्यचा
प्रयोग असेल अशी शंका सुद्धां इंग्रजांस आली नाहीं. परंतु सन १८१७ च्या
फेब्रुवारी महिन्यांत नीरेच्या दक्षिणेकडील प्रदेशांत त्रिंबकजीच्या हालचाली पुढें सुरू
झाल्या. एल्फिन्स्टनच्या सूचनेवरून बाजीरावानें बापू गोखल्यास त्याजवर पाठविलें,
आणि त्रिंबकजीस धरून देण्याविषयीं जाहीरनामा काढिला. तेव्हां बाहेर बंडावा वगैरे
कांहीं नाहीं, सर्व शांत आहे असें सांगत गोखले परत आला. मार्च महिन्यांत
त्रिंबकजीचा बंडावा फारच फैलावला. गुडी पाडव्याचे मुहूर्तानें (ता. १८-३-१८१७)
त्रिंबकजी उघडपणें फौजा घेऊन बाहेर येणार अशी बातमी एल्फिन्स्टन यास लागली.
त्या संधींत बाजीराव फुलशहर येथें नवा वाडा बांधला होता त्यांत तीन महिने जाऊन
राहिला. ‘श्रीमंत रथांत बसून पुण्याहून फुलगांवास जात होते. पांडुरंगपंत ढमढेरे यांची स्त्री
रथांत होती. मार्गी रथ लवंडला आणि श्रीमंतांचें अंग दुखावलें. सबब स्वारी बरेच दिवस