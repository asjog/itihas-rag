त्याच्या कारभारावर मुख्य दोष आहे. त्यानें शाहूच्या निधनानंतर उत्तरेंत एकदां ही प्रयाण केलें नाहीं, त्यामुळे पानपतचा प्रसंग अंगावर आला. फौजेंत बायकामुलें नेण्याचा प्रषात बहुतेक त्यानेंच घातला, हें मोठेंच दोषस्थान समजलें पाहिजे. या दोषांचे विचार त्या त्या प्रकरणी केले आहेत. बाजीरावा-प्रमाणें नाना सा० कर्जबाजारी नव्हता. पानपतचे वगैरे सर्व खर्च भागवून, मरणसमयी त्यास पांच पंनास लाखांहून ज्यास्त कर्ज नव्हतें. तथापि सुरळीत कारभाराचे व धनोत्पादनाचे व्यापार वगैरे जे मुख्य मार्ग त्यांजकडे पेशव्याचें लक्ष यत्किंचित् होतें असें दिसत नाहीं. व्यापार व लष्कर यांच्या हालचाली निर्वेध राहण्यास सर्व राज्यांत मोठमोठ्या ठिकाणांस जोडणारे पके रस्ते कायमचे बांधावे लागतात. असे रस्ते पेशव्यांच्या राज्यांत बिलकूल नव्हते. अकबरानें सुद्धां असे रस्ते बांधले, पण पेशव्यांस त्यांची जरूर वाटली नाहीं, हें त्यांच्या कारभाराचें एक मोठे व्यंग नेहमींच मानलें जाईल. धर्माच्या दृष्टीनें मंदिरें तलाव वगैरे बांधले जात. परंतु लोकांच्या सोयीच्या दृष्टीनें रस्ते, तलाव किंवा सार्वजनिक इमारती बांधण्याकरितां पेशव्यांच्या राज्यांत स्वतंत्र खात्याची योजना नव्हती, एवढेच नव्हे, तर आजूबाजूच्या शत्रु-मित्रांच्या हालचाली व व्यवसाय समजून घेऊन, त्यांपासून आपली सुधारणा करण्याचे प्रयत्न नानासाहेबाने केले नाहीत. मुंबईस इंग्रजांचे काय उद्योग चालत होते, याची त्यास दाद नव्हत्ती. पुण्याचे व्यापारी मुंबईस राहून धनसंपन्न कां होत, याचें बीज नानासाहेबानें समजून घेतलें नाहीं. या गोष्टींकडे लक्ष देण्यास त्यास अवकाश मिळाला नाही ही सबबही बऱ्याच अंशीं लंगडी आहे. वेळ आपण होऊन चालून येत नाहीं, ती मुद्दाम उत्पन्न करावी लागते. सारांश, व्यापार व आरमार यांजकडे दुर्लक्ष्य केलें, व धनोत्पादनाचे खरे मार्ग त्यास कळले नाहींत हा दोष पेशव्यावर नेहेमींच येणारा आहे. तथापि राज्यकारभारांत पेशव्यांनी केवळ स्वार्थाची दृष्टि ठेविली होती, असेही म्हणतां येत नाहीं. स्वाथीकडे पाहण्याचा मराठे सरदारांचा खभावदोषच आहे, आणि निरनिराळे सरदार जिकडे नेले, तिकडेच आपली
