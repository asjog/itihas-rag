१७२७ पावेतों सुलतानजी सरलष्कर आहे. स. १७२७ चे सुमारास कांहीं आग-
ळीकीवरून सुलतानजीचें सरलष्करपद शाहूनें काढून दावलजी सोमवंशी यास
• दिलें. स. १७३२त आनंदराव सोमवंशी सरलष्कर होता.

६. कामबक्षावरील मोहीम, (जानेवारी १७०९.) ताराबाईशीं झगड-
ण्यांत शाहूचा मुख्य आधार बादशहाकडचा होता हें वर सांगितलेंच आहे. स.
१७०७ च्या जून महिन्यांत अजमशहा मारला जाऊन जुलईंत बहादुरशहानें
आपण बादशहा झालों ही खबर शाहूस कळविली, आणि त्यास दहा हजारी
मनसब देऊन, ताराबाईच्या अर्जास न जुमानतां, शाहूस फौज घेऊन आपल्या
मदतीस बोलाविले. स. १७०७ च्या नोव्हेंबरांत राजपुतान्यांतील बंडावे मोड-
ण्यासाठीं बादशहा तिकडे गेला आणि तिकडील व्यवस्था लावून स. १७०८
च्या मार्चांत अजमीर येथें आला. तेव्हां त्यास वर्तमान समजलें कीं दक्षिणेंत
विजापुर येथें कामबक्षानें बादशाही पद धारण केलें आणि स्वतंत्र नाणीं पाडिलीं.
तेव्हां कामबक्षावर चालून जाण्यासाठीं बहादुरशहा मे महिन्यांत नर्मदा उतरून
अलीकडे आला आणि नोव्हेंबरांत बेदरपर्यंत पोंचला.

बादशहानें शाहूची मदत मागितली, तेव्हां शाहूनें नेमाजी शिंदे ह्यास मद-
तीस पाठविलें. ता. ९ जानेवारी १७०९ रोजीं हेंद्राबाद नजीक लढाई होऊन
कामबक्षाचा शेवट झाला. ह्या मदतीबद्दल बादशहानें मराठे सरदारांचा मोठा
गौरव केला. ही संधि साधून शाहूनें आपले वकील बादशहाकडे पाठवून सरदेश-
मुखीच्या हक्कांची सनद करून मागितली. ही विनंति मान्य करून बादशहानें
शाहूस सनदा द्याव्या, असा झुल्फिकारखानाचाही आग्रह पडला. इतक्यांत
ताराबाईनेंही आपले वकील बादशहाकडे पाठवून हक्कांची मागणी केली. खान-
खानान मुन्निमखान वजीर याचें व झुल्फिकारचें पटत नसून वजिरानें तारा-
बाईच्या मागणीस पुष्टि दिली. दोन्ही पक्षांनीं आपआपल्या शिफारशींची बादश-
हापाशीं इतकी शिकस्त केली, कीं त्याच्यानें कोणाचेंही बोलणें मोडवेना. सरदेश-
मुखीचीं फर्माने लिहून सुद्धां तयार झालीं होतीं. अशा अडचणींत वजीर
मुन्निमखानानें नवीन शक्कल काढली कीं, शाहू व ताराबाई यांनीं आपसांत