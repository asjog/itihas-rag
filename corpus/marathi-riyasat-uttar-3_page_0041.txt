घेऊन आला. बाजीरावानें त्यास सिंद्याची समजूत घालण्यास सांगितलें. पण सिंदे
भाऊचें ऐकेना. रात्र झाली. कोणीच माघार घेईना व जाग्यावरून उठेना. श्रीमंतांची
व भाऊची संध्या देखील राहिली. रात्रभर मंडळी उपाशीं बसून होती. उजाडतांना
सिंद्यांनी सात कलमी यादी लिहून पुढें ठेविली, तिजवर बाजीरावानें कबुलात लिहून
दिली, कीं आठ दिवसांत कलमांचा उलगडा करून देतों. त्यास भाऊ व पांडुरंग-
राव बारामतीकर यांची जामीनगत लिहून घेतली, तेव्हां सिंदे उठून परत गेले. भाऊ
व बाळोबा यांनीं हैं सर्व कपटनाटक मोठ्या शिताफीनें करून दाखविलें. आतां याचा
उत्तरभाग सांगावयाचा आहे.
आठ दिवसांची मुदत भरून गेली. कबूल केलेली रकम हातीं येण्याचा मार्ग
बाजीरावास दिसेना. तीन आठवडे गेले तरी रक्कम येईना. नानाचे भरंवशार बाजीराव
दम धरीत असेल असें समजून वाळोबानें भर दरबारांत त्यास सांगितलें, कीं नाना
साताऱ्यास गेले आहेत त्यांनीं इंग्रज अगर मोगल अगर टिपू यांस सामील करून
आम्हांवर यावें. त्यास मुदनही आम्ही पाहिजे तर दोन महिन्यांची देतों. असें झालें
असतां लढाई मारून नानास धरून आणू, तरच आम्ही स्वामींचे एकनिष्ट सेवक
खरे. नानानें आपण बाजूस राहून मागें या भानगडी ठेविल्या, याबद्दल वाळोबा व
सिंदे यांस त्याचा भारी राग आला. वैशाख शुद्ध प्रतिपदेपासून (९. मे) उत्तर नाटकास
सुरुवात झाली. त्या दिवर्शी बाळांबा, धोंडीवा व सदाशिव मल्हार असे बोलणें करण्या-
करतां म्हणून वाजीरावाचे तंतूंत आले. आज एकंदर प्रकरणाचा सोक्ष मोक्ष कराव-
याचा असा त्यांचा विचार दिसला. बरोबर आठ हजार फौज व तोफखाना घेऊन
नारायण जिवाजी बक्षी हजर होता. रक्तपाताशिवाय बाजीरावास हस्तगत करावें
असा त्यांचा बेत होता. येतांच त्यांनीं बाजीरावास पैशाचा तगादा लाविला बाजी-
रावाचं सभोंवती हजार दोन हजार हत्यार बंद लोकांचा गराडा असल्यामुळे त्यास
हस्तगत करण्याचें काम बाळोबास साधेना. तेव्हां बाजीरावास अगातद्वा बोलून मंडळी
परत आपल्या गोटास गेली. त्यांजबरोवर बाजीरावानें हिरोजी पाटणकर व मानाजी
फाकडे यांस बोलणें करण्यास पाठविलें. त्या वेळीं कोणी शहाण्यांनीं श्रीमंतांस सांगितलें
की सिंद्यांचे कारभारी संतोषानें गेले नाहींत, त्यांचा रुसवा कायम ठेवणें चांगलें नाहीं.
अशा प्रसंगी धन्याने त्यांच्या घरी जाऊन समजूत करावी असा परिपाठ आहे. या
करितां आपण सिंद्यांच्या गोटांत जाऊन त्यांचा राग दूर करावा. बाजीरावास हा
सल्ला पसंत पडून तो तात्काळ सिंद्यांचे गोटांत गेला. बरोबर त्याची कित्येक मंडळी
