पाठवून हरतगत केले. रास्त्यांनींही आपले बचावासाठीं लढण्याची शिकस्त केली.
माधवराव रास्त्याचे चार मुलगे होते त्यांस पकडून ठिकठिकाणी कैदेत ठेविलें. पैकीं
एक मुलगा शनिवार वाड्यांत अटकेत होता तो पळून तालिकोटाकडे गेला. पुढे
जेव्हां होळकरानें येऊन पुणे हस्तगत केलें आणि बाजीरावावर कठिण प्रसंग आला
तेव्हां महाडास जातांना बाजीराजानें माधवराव रास्त्यास रायगडावरून मोकळे
करून सन्मानानें भेट घेऊन त्याची जहागीर मोकळी केली.
खुद्द रास्त्यांना कैद करणे सोपें होतें, परंतु त्यांच्या ताब्यांत जे किल्ले कोट होते
ते कांहीं बाजीरावाच्या हस्तगत झाले नाहींत. बदामी, बागलकोट, तालिकोट, अथणी
या दरम्यानचा विस्तृत प्रदेश रास्त्यांच्या ताब्यांत होता; आणि तो मामलेदारांस.
तारण देऊन त्यांनी त्यांजकडून कर्जे काढलीं होतीं. त्या सर्व मामलेदारांनीं जुट करून
श्रीमंतांवर हत्यार उपसलें. तसेंच पांडवगड, कुवारी वगैरे रास्त्यांचे किल्ले हस्तगत.
करण्यास बाजीरावास फार प्रयास पडले. कुवारीचा वेढा चार महिने चालला होता व.
त्यासाठीं बाजीरावास सहा लक्ष रुपये खर्च आला.
रास्त्यांनंतर बाजीरावानें आपला मोर्चा पटवर्धनांवर वळविला. तुमचा सावनूर
तालुका बाळोजी कुंजराचे हवाली करा, असा हुकूम बाजीरावानें पटवर्धनांस केला;
आणि तो ताब्यांत घेण्यासाठीं कुंजरमंडळी व बापू गोखले यांस रवाना केलें. तेव्हां
चतुरसिंग भोसले वगैरे बाजीरावाचे हुकमानें गोखल्यांस सामील झाले. ह्या सर्व
फौजांशी लढण्याचा प्रसंग एकट्या रामचंद्र आप्पावर आला. बापू गोखल्यानें फार
नेट धरून काम केलें, तरी वर्षभर मोहीम लांबल्यानं पटवर्धन अगदीं टेकीस आले.
इतक्यांत यशवंतराव होळकर पुण्याकडे चालून येऊं लागला त्याची दहशत पडून,
बाजीरावास तूर्त आपलें लक्ष जवळच्या व्यवहारांतून काढावें लागलें, तो प्रकार.
पुढील प्रकरणी सांगण्यांत येईल.
