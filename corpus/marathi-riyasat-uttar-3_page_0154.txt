२५ हजार फौज रवाना करितों. माधवराव रामचंद्र कानडे यांची नेमणूक केली
आहे. दोन महिन्यांत तयारी होईल.'

याच समयास टिपूचे वकील पुण्यास आले. त्यांची बरदास्त पेशव्यानें चांगली
ठेवली. ता. १०-१-१७९९ रोजीं पेशव्यानें त्यांच्या भेटी सन्मानपूर्वक घेतल्या.
त्यांचें बोलणें कीं, तुमचा आमचा स्नेह असावा. इंग्रजांशीं युद्धप्रसंग पडल्यास
तुम्हीं आम्हांस साह्य करावें. नानाकडेही ते वकील दोन तीन वेळां भेटीस गेले. परंतु हैं
राजकारण स्वतःचे शिरावर घेण्यास नाना समर्थ नव्हता. कारण त्या वकिलांनी बाजीराव
व सिंदे या दोन वुभुक्षितांस अंतस्थे पैसे चारून मिंधे बनविलें होतें. तेरा लाख रुपये
त्यांनीं पेशव्यास दिले असें डफ सांगतो. तरी इंग्रजांविरुद्ध टिपूस उघड मदत
करण्याची छाती बाजीरावास किंवा सिंद्यास झाली नाहीं. तसेंच लिटलीच्या हाता-
खालीं मुंबईचीं दोन पलटणें टिपूवर रवाना झालीं तीं संगमेश्वरास उतरून आंबा
घाटानें कन्हाडावरून पुढे गेलीं, त्यांस पेशव्यानें प्रतिबंध केला नाहीं. परग्रराम भाऊनें
इंग्रजांजे मदतीस जावें असा नानाचा अभिप्राय होता. परंतु भाऊ करवीरकरांशीं
झुंजत होता. बाजीराव व दौलतराव यानींही भाऊस तशी निकड केली नाहीं; आणि
तितक्यांत इंग्रजांनी टिपूशीं युद्ध पुकारून निजामाची फौज घेऊन तडकाफडकी
टिपूस मारिलें, (ता. ४-५-१७९९), तेव्हां पुण्यास एकदम सर्वांचे डोळे उघडले.
इतक्या लवकर टिपूचा निकाल लागेल अशी कोणाचीच अटकळ नव्हती. वर्ष दोन
वर्षे तरी युद्ध चालेलः आणि आपण तानमान पाहून हलके हलके त्यांत सामील
होऊं अशा घमेंडींत बाजीराव होता. नानास तर ही दिरंगाई बिलकूल खपली
नाहीं. इंग्रजांस मदत न केल्यानें आपले काय तोटे आहेत त्याची एक याद त्यानें
स्वदस्तुरची लिहून बाजीरावास समजाविली. तेव्हां बाजीरावानें नानाचे सूचनेस
अनुमोदन देऊन, रामचंद्र परग्ररामानें टिपूवर जावें असा हुकूम दिला; आणि
ता. १०-४-१७९९ च्या पत्रानें ती गोष्ट इंग्रजांस कळविली. तथापि टिपूचे वकील
पुण्यांत होते त्यांजबद्दल पामरनें पेशव्याची पुष्कळ कानउघाडणी केली, तेव्हां ते
वकील पुणें सोडून गेले. तोंच इंग्रजांचीं पर्ने पेशव्यांस आलीं की टिपूचा पाडाव
होऊन त्याचें राज्य संपलें. जिंकलेल्या मुलखाची इंग्रजांनीं वांटणी केली त्यांत, —
लक्षांचा मुलूख म्हैसूरच्या पहिल्या राजाचा वंशज कृष्णराज वोडियार
यास देऊन त्याची स्थापना केली;
चा मुलूख इंग्रजांनीं घेतला;

