पलटणें कुमकेस आणिलीं, म्हणोन गायकवाडांवर पेशव्यांची बहुत बेमर्जी झाली. सुरतकर
इंग्रजांनीं मदतीच्या निमित्तें गायकवाडींत प्रवेश करून स्वराज्यांत मोठाच कलह उत्पन्न
केला.' मल्हाररावाचे बाजूस त्याचा भाऊ हणमंतराव हा फौजेची सर्व देखरेख चांगली
ठेवीत होता. ते चालून आले तेव्हां रावजीची अगदीं त्रेधा उडून गेली. हा इंग्रजांस
घरांत आणितो म्हणून आरबही त्याजवर उठले. त्यांनीं रावजीच्या सर्व कुटुंबावर सक्त
पहारा बसविला. रावजीनें सिंद्याकडेही खटपट करून मदत मागविली, पण त्या वेळीं सिंदे-
होळकरांचा तीव्र झगडा नर्मदेवर चालू असल्यामुळे गुजरातेंत फौज पाठविण्यास
सिंद्यास कोठून सवड होणार ! उलट सिंद्याचा पाडाव करण्यास इंग्रजही टपलेले
असल्यामुळे वॉकरनें बडोद्यास येऊन लगोलग तेथील बंदोबस्त केला. त्यानें प्रथम
ता. २००१०१८०२ रोजीं आनंदरावाची भेट घेतली. भेटींत त्याचा खुळसट स्वभाव
लगेच वॉकरचे नजरेस आला. दोघांचें वोलणें झालें त्यांत आनंदरावानें रावजीबद्दल
आदर व मल्हाररावाबद्दल द्वेष व्यक्त केला, तेवढ्यावरून वॉकरनें रावजीसच उचलून
धरण्याचें मनांत ठरवून मल्हाररावास धमकावणी दिली: आणि बाबाजीस बरोबर
घेऊन तो ता. २३०२०१८०२ रोजीं बडोद्याहून कडीवर चालून गेला. पण चांगले
दोन महिने पावेतों वॉकरचा काट चालला नाहीं; तेव्हां त्यानें आणखी इंग्रज फौजा
ठिकठिकाणाहून मागविल्या, त्या येऊन पोंचल्यावर मल्हाररावाचा उपाय हरला: आणि
तो ता. ३०५०१८०२ रोजीं शरण आला. वॉकरने त्याची समजूत काढून नडियाद
येथे राहण्याची सोय करून दिली. मल्हाररावासारखाच त्याचा दुसरा एक भाऊबंद
गणपतराव गायकवाड संखेडा येथे राहून मल्हाररावाची साथ करीत होता, त्याजवर
पुढें वॉकर चालून गेला; आणि ता. ७०७०१८०२ रोजी त्यानें संखेड्याचें ठाणें
हस्तगत केलें, तेव्हां गणपतराव व मुरारराव हे दोघे पळून धार येथे आनंदराव
पवाराच्या आश्रयास जाऊन राहिले. संदर्भासाठीं येथे लक्षांत ठेवलें पाहिजे कीं, हा
आनंदराव गोविंदराव गायकवाडाचे मुलीचा मुलगा स. १७८० च्या सुमारास
जन्मलेला बडोद्यांतच लहानाचा मोठा झाला. त्याची बायको मैनाबाई ही सुद्धां
गोविंदरावाची पुतणीच होती. या आप्तसंबंधामुळे पवार गायकवाडांचे व्यवहारांस
ऐतिहासिक महत्त्व आलें.
सहा महिन्यांत वॉकरनें लष्करी बळावर आनंदरावाजवळ रावजी आपाजीचा जम
बसवून दिला, त्याबद्दल भरभक्कम मोबदला घेण्यास त्यानें विलंब लाविला नाहीं. ता.
६०६-१८०२ रोजीं रावजीनें सुरत परगणे लिहून देऊन वॉकरच्या खर्चाची व्यवस्था