चिनापट्टणकरही ता. ७-९-१८०३ रोजीं वारला. रघुनाथरावचा जोडीदार बळवंतराव
नागनाथ हा आणखी पांच वर्षे जगून ता. २९-९-१८०८ रोजीं मरण पावला.
इंग्रजांनीं सिंद्यावर युद्ध पुकारलें तेव्हां त्यांनीं बाजीरावास फौज घेऊन बरोवर
बोलावलं, त्याबर बाजीरावानें आपसांत पुष्कळ चर्चा केली. कोथरूडच्या बागांत
इंग्रज भोसल्यांचे वकील व सदाशिव माणकेश्वर या त्रिवर्गास पुसिलें, त्यावर भोस-
व्यांचे वकिलानें जबाब दिला, 'सरदारांनी इंग्रजांस मोडलें असतां स्वामीस सरदारांच्या
सल्ल्यानें चालणें भाग आहे: आणि इंग्रजांनी सरदारांस मोडलें असतां सरदार चाँ
दिशांत जाऊन जमाव करून मुलूख बेचिराख करतील; आणि इंग्रज स्वामींचा बंदोबस्त
करून मुलखांत अंमल करतीलः त्यास स्वामींस दोनही पक्ष सारखे. फौजेचा जमाव
करून येथेंच पुण्यास राहवें. तेणेकरून उभयांवरही दाब राहील. त्यावर इंग्रज वकील
बोलला, 'आम्हीं स्वामीचे शत्रूशी लढून त्यांचा नाश करूं: आणि फौजेस पैका
पाहिजे तमा पुरखूं. साहेवीं खातरजमेनें पुण्यांत असावें.' याप्रमाणें बाजीराव पुण्यांत
दोहोंकडे दील ठेवून स्वस्थ राहिला. वसईच्या विचित्र तहानें त्यानें अशी आपली निर्जीव
स्थिति करून घेतली. नाहीं त्यास इंग्रजांचा जय मान्य, कीं आपल्या सरदारांचा जय
मान्य. ही निश्चित नाशाची तयारी नव्हे तर काय ?
पुढें युद्धाचा धडाका चालू झाला, तेव्हां भोमल्यांचा वकील खंडोपंत वैद्य यानें
बाजीरावास विचारिलें, 'आपण स्वस्थ बसलां, जमाव कांहींच नाहीं, तेव्हां दौलतीचा
परिणाम कोणता योजिला ? आपण म्हणतील, इंग्रज आमचे, आम्हांस कोर्णावशी
भय नाहीं. तर तें चित्तांत आणू नये. इंग्रजांचें प्रावल्य जालें असतांही आम्हांस
वाईट, सरदार बळावले तरी वाईट. याजकरतां पन्नास हजार फौज स्वतःची जमा
करावी. हूँ न होय तर स्वामींचा परिणाम ठीक नाहीं. या अन्वयें चारपांच वेळां
स्पष्टच बोलले. खंडोपंत बोलून थकले. आल्या मार्गे जावें म्हणतात.'
युद्धांत कोणास सामील व्हावें यासंबंधानें पटवर्धनांची तारांबळ फारच उडाली.
रामचंद्र आपास गंगाधरराव बोलला, 'दौलतंत शत्रू प्रबल शिरला. दौलत राहत नाहीं.
आजपर्यंत स्वेच्छा-भोक्तृत्व झालें. हिंदु धर्म सर्वांनीं एकदील होऊन राखावा. सिंदे व
भोसले एकविचारें करून झाडून जमेती आणून शत्रुसंनिध नमूद झाले सिंदेहोळकरांचे
बद्धकटाक्ष होतें, तें उभय पक्षीं नाहींसें होऊन होळकरांचे मुद्दे सिंद्यानीं फैसल करून
दिले. पुण्यास श्रीमंतांच्या भेटी झाल्यावर आज्ञा झाली जे, तुम्हीं इंग्रजाचे बरोबर
बंडखोरांचे पारिपत्यास जावें. इंग्रजांचेही आग्रह बहुतच पडले, परंतु इंग्रजांबरोबर
