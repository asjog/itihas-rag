हल्लीं त्यांस (आपांस) पुसोन आपल्या नांवें सनद पाठविली आहे, त्याप्रमाणें
आपण त्यांचे विल्हेस लाविलें पाहिजे (खं. ६-८४)." गोविंदपंताचे गुण नजरेस
येऊन स. १७३३ त बुंदेलखंडाचा जो भाग बाजीरावास प्राप्त झाला,
त्याची व्यवस्था पाहण्यास त्यानें गोविंदपंताची नेमणूक केली. शौर्यानें
व धूर्ततेनें वागून उत्तरेंत गोविंदपंतानें आपला जम चांगला बसविला,
आणि लवकरच उत्तरेंतील मराठे सरदारांमध्यें त्याची गणना प्रमुखपणे होऊं
लागली. हळू हळू त्यानें नवीन किल्ले बांधिले, आणि नवीन ठाणीं हस्तगत केली.
कुरईच्या नबाबाकडून त्यानें कांहीं प्रांत हस्तगत केला, त्यांत सागर ह्मणून
एक प्रचंड तलाव होता. या तलावाच्या कांठीं 'सागर' नांवाचे नवीन शहर
वसवून तेथं गोविंदपंतानें आपलें वास्तव्य कायम केलें. सागरची स्थापना स.
१७३६-३७ चे सुमारास झाली असावी. यामुडील बुंदेलखंड प्रकरणावी हकी-
कत नानासाहेब पेशव्याचे वेळेस येईल.

१२. माळवा व बुंदेलखंडकडील राजकारण. - या प्रांतांतील
मोहिमा स. १७२४ पासून आठ नऊ वर्षे सारख्या चालल्या होत्या.
बाजीराव किंवा चिमाजीआपा हे शिंदे, होळकर वगैरे सरदारांस पुढे पाठवून
तिकडील प्रकरणाची सिद्धता करवीत. स्वतः बाजीराव नर्मदेअलीकडे तळ देऊन
सरदारांकडून मागणी येई, त्याप्रमाणें फांजेचा वगैरे पाठपुरावा करीत असे दक्षिणेत
शाहूचे संधान राखून बाजीवारास या बाहेरच्या प्रकरणांची उस्तावारी करावी
लागे. म्हणून एक बंधु दक्षिणेतील कारस्थानांवर नजर ठेवून, दुसरा बाहेरच्या
उद्योगास जाई. राजागिरिवर व दयाबहादुर यांचे पाडाव अनुक्रमें स. १७२४
व १७३१ या साली चिमाजीआपानें केले. वंगसाचा पाडाव स. १५२९ त
बाजीरावानें केला. 'कसेंही करून जयसिंगाचें मनोधारण करावें. मांडवगड सुद्धां
त्यास द्यावा' अशी कळकळीची पर्ने शाहूनें १७३० त चिमाजीस व सरदारांस
लिहिलीं. स. १७३१ च्या उन्हांळ्यांत चिमाजीआपा ग्वालेरीजवळ होता व
व्या सालच्या पावसाळ्यांत साता-यास जेव्हां ह्या प्रकरणांची विल्हवाट लावण्यांत
आली, तेव्हांचा दरबार वा रंग, दहा वर्षांपूर्वीच्या भावनेहून अगदीं वेगळा व
अत्यंत आशाजनक होता. बाळाजी विश्वनाथानें उनक्रमिलेला कार्यभाग बाजी-
रात्रानें पुष्कळ तडीस नेल्यानें त्याची कर्तत्रगारी सिद्ध होऊन, त्याचे हात पुढील
