सोडून जुन्नरास जाऊन राहिला, तो पुढील सालच्या अखेरीस यशवन्तराव होळकरानें बोलावल्यावरून पुनः पुण्यास परत आला.

यशोदाबाई व नानाची स्त्री यांस बाजीरावानें पुरंदरच्या किल्ल्यावर ठेविलें होतें. नानाच्या स्त्रीस तेथेच ठेवून यशोदाबाईस त्यानें फिरून पुण्यांत आणिलें. तेथे सन १८०१ च्या ऑगस्टांत तिचे सर्व नोकरचाकर त्यानें जबरदस्तीनें दूर केले. पुढे अमृत-रावाशीं जेव्हां बाजीरावाचा मेळ बसला नाहीं तेव्हां तिला जबरदस्तीने नेऊन त्यानें रायगडच्या किल्यांत बंदोबस्तानें ठेविलें. जातांना तिजवर बहुत निकर्ष केला ती न जात तेव्हां बाजीरावानीं आपली स्त्री ताईसाहेब, आपांची स्त्री सीताबाई अशा समागमें देऊन स. १८०२ च्या आरंभीं रायगडास पाठविलीं. यशोदाबाईस तेथें कैदेत ठेवून ताईसाहेब व सीताबाई परत आल्या. रायगडावरच ही अभागी बाई दहा वर्षे कैदेत झिजून ता. १४-१-१८११ रोजी दिवंगत झाली. हिचें हृदयद्रावक चरित्र उपलब्ध तपशिलानें स्वतंत्र लिहिलें जाईल, तर त्याजवरून तत्कालीन सामाजिक व राजकीय स्थितीचं चांगलें दिग्दर्शन होईल.

यश राव होळकराने उत्तरेंत जो मोठा उठाव केला, त्याचा प्रतिध्वनि दक्षिणेंतही उठला. खानदेशांत जिवाजी यशवंत बावनपागे, गंगथडीपासून सोलापुरपर्यंत बाळकृष्ण गंगाधर, विजापुर बागलकोटकडे येसाजी रामकृष्ण, आणि भिरजकडे बाजीबा मोदी यांनी लुटालूट व जाळपोळ करून दक्षिणेतील प्रदेश उद्ध्वस्त करून टाकिला. हे सर्व सरदार अमृतरावाचे नांवानें दंगा चालवीत होते, त्यावरून बाजीरावानें करवीरकर छत्रपति व पटवर्धन सरदार यांस निकडीचीं पर्ने लिहून या बंडखोरांचें पारिपत्य करण्याविषयीं हुकूम काढिले. तेव्हां पटवर्धनांनीं आपल्या फौजा आणून ता. २९ व ३०-१२-१८०१ या दोन दिवशीं कृष्णाकांठीं बाजीबा मोदीचा धुव्वा उडवून दिला. त्याच वेळीं बाळकृष्ण गंगाधर पराभव पावून निजामशाहींत पळून गेला. गोपिकाबाईचें माहेरघर म्हणून रास्त्यांचे कुटुंबावर बाजीरावाची मर्जी कधींच नव्हती. रास्त्यांचा द्रव्यसंचय हस्तगत करण्याची बाजीरावाची मोठी इच्छा असून त्यासाठीं माधवराव अनंत रास्ते यास रंगाचे निमित्तानें वाड्यांत बोलावून त्यानें ता. २-४-१८०१ रोजीं कैद केलें. द्रव्य मिळेना म्हणून त्यास ता. ३-१०- ८०१ रोजीं रायगडावर कैदेत पाठवून रास्त्यांची सर्व जिंदगी वाई पुणे येथील वाडे सुद्धां जप्त करून सरकारांत घेतली. कोरीगड, पांडवगड वगैरे रास्त्यांचे किल्ले बाजीरावानें फौजा
