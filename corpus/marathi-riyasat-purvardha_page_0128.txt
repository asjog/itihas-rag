समजून तिला मदत करण्यास त्यानें विलंब केला नाहीं. नवीन प्रसिद्ध
झालेल्या समर्थकालीन पत्रव्यवहारावरून हाच प्रकार उघड होतो. शिवा-
जीचा उद्योग पाहून रामदासास वाटूं लागलें कीं, शिवाजीचा उद्योग जितका
यशस्वी होईल तितका करणे, हे प्रत्येक महाराष्ट्रीयाचे ह्या वेळेस कर्तव्य
आहे. शिवाजीचे शत्रु नाहींसे व्हावे, त्यास सर्व लोकांनीं मनोभावें मदत
करावी, कोणताही स्वार्थत्याग करण्यास लोकांनी माघार घेऊं नये, अशा
बुद्धीनें रामदास शिवाजीच्या उद्योगाची महती लोकांस समजावून देऊ
लागला. शिवाजी धर्मराज्य स्थापन करीत आहे, हैं राज्य शिवाजीचं नव्हे,
धर्माचे आहे, शिवाजी गोब्राह्मणप्रतिपालक आहे, इत्यादि प्रकारचा
विश्वास रामदासानें आपल्या मठांच्या द्वारें महाराष्ट्रांत उत्पन्न केला; अणि
जे कोणी इसम ह्या कामास लायक दिसले, त्यांस त्यानें शिवाजीकडे पाठविलें.
शिवाजीचे अष्टप्रधान व सरदार वगैरे मंडळी रामदासास चाहत होतीच.
त्यांस रामदासानें ज्यास्त प्रोत्साहन दिलें व हुरूप आणिला. रामदासाला प्रवा
सांत जो अनुभव आला होता, त्याचा त्याने असा उपयोग करून शिवा-
जीच्या उद्योगास पाठबळ दिलें. त्यानें एका बाजूनें भक्तिमार्गाचा व
दुसऱ्या बाजूनें सनातन कर्मठ मार्गाचा युक्तीनें मिलाफ करून दोहोंचें
पर्यवसान राज्यवृर्धीत व्हावें अशी खटपट केली.

अर्थात् दासबोधांतील राष्ट्रीय विचारांची स्फूर्ति रामदासास शिवाजीच्या
उद्योगार्ने झाली. शिवाजीला दासबोधापासून स्वराज्याची स्फूर्ति झाली
असे म्हणणें म्हणजे कार्यकारणांचा विपर्यास करणे होय. 'आम्ही तुमच्या
राज्यांत येऊन राहिलों असतां राजकारणांमुळे आमचा परामर्ष घेण्यास
तुम्हांस इतके दिवस फावलें नाहीं,' असें रामदास शिवाजीस लिहितो.
अर्थात् शिवाजीचें राजकारण अगोदरच होत होतें. दासबोध वाचूनचही
हा प्रकार स्पष्ट होतो. दरएक प्रसंगीं, 'तुम्ही चांगले काम केले; असेंच
करीत रहा; धर्मसंरक्षणाकरितांच तुमचा अवतार आहे,' अशा रीतीनें
शिवाजीचा गौरव दासबोधांत केलेला आहे. प्रत्येक कारस्थान शिवाजीनें
आरंभिलें आणि तें तडीस नेलें ह्याबद्दल त्यास शाबासकी दिलेली
आहे. म्हणजे राज्यकारस्थानांतील प्रत्येक गोष्टीचा उपक्रम मूळ शिवा-
जीचा आहे, हे दासबोधावरूनच दिसून येतें. दासबोध हा ग्रंथ रामदासानें
शिवाजीला उपदेश म्हणून लिहिला असा सार्वत्रिक समज आहे त्यांत कांहीं
