पेशवाई जातांच एल्फिन्स्टन वगैरे अधिकाऱ्यांनीं पुण्यास विश्रामबागेत संस्कृत
पाठशाळा सुरू केली. प्रतापसिंगानें अशीच पाठशाळा साताऱ्यास घातली. क्रिस्तीः
पादऱ्यांनी चहूंकडे इंग्रजी शिक्षणाच्या शाळा घातल्या. मराठीचे कोश तयार होऊन
पाश्चात्य ज्ञानभांडार देशी भाषांत उतरूं लागलें. बाजीराबाचें राज्य घेतल्यावर जमीन,
शेतसारा, लोकस्थिति, वगैरे विषयांचे तपास करून व खानेसुमारी घेऊन पहिल्या
डेक्कन कमिशनरांनीं पुष्कळ उपयुक्त माहितीचा संग्रह केला. हे सर्व विषय अभ्यस-
नीय असूनही त्यांचा अंतर्भाव मला या ग्रंथांत करितां येत नाहीं. हल्लींचे युग तज्ञांचें.
आहे; प्रत्येक बाबतीचा विशिष्ट अभ्यास त्या त्या तज्ञांकडून झाला पाहिजे. अगोदरच
माझ्या उद्योगाचा विस्तार कल्पनेबाहेर वाढल्यामुळे आतां आटोपतें घेभ्याचा विचार
मीं ठरविला आहे शिवाय अशा अवांतर बाबतींचे दिग्दर्शन मी आपल्या पुस्तकांतः
प्रसंगानुसार यावच्छत्र्य केलेंही आहे.

६ मराठशाहीच्या नाशाचीं कारणें. राजकीय घडामोडींचें मुख्य काम
संपल्यावर कित्येक सामान्य विषयांची चर्चा इतिहासकारास करावयाची असते. इति-
हास शास्त्राची व्याप्ति फार मोठी आहे हें मी जाणून आहे. पण हे शास्त्र तरी अने-
कांच्या विचारांनींच वाढत असतें. वाङ्मय, समाज, आर्थिक स्थिति वगैरे विषयांचा
व्यासंग तज्ञांकडून होत जाईल तशी इतिहासांत भर पडणार आहे. असा विशिष्ट
व्यासंग मराठ्यांच्या इतिहासासंबंधानें अद्यापि म्हणण्यासारखा फैलावलेला नाहीं;
आणि निश्चित अनुमानें बांधतां येतील इतकी विपुल साधनसामुग्री पण बाहेर आलेली
नाहीं. जी सामुग्री माझ्या अवलोकनांत आली, तिचा परामर्ष मीं ठिकठिकाणी शक्य
तितका घेतला असून, ज्या त्या वेळीं वरील बाबतींसंबंधीं आपले विचार वाचकांपुढें
मांडलेच आहेत. म्हणून आतां अशा तात्त्विक बाबतींचा आणखी एखादा उप-
संहारात्मक स्वतंत्र भाग लिहिण्याची आवश्यकता मला वाटत नाहीं. पेशवेदप्तरांतील
कागद छापले जात आहेत, तें काम पूर्ण झाल्यावर कदाचित् ज्यास्त अधिकारानें
या विषयावर बोलण्याची सोय होईल. तथापि मराठ्यांचा राज्यनाश कां झाला,
शिवाजीनें अत्यंत बिकट परिस्थितींतून जें राज्य निर्माण केलें तें अल्पावधींत एकदम
नाश कां पावलें, हा या इतिहासाध्ययनांत मोठा महत्त्वाचा प्रश्न प्रत्येकाच्या मनांत
सदैव उभा असतो. सबब तेवढ्या प्रश्नासंबंधीं माझे विचार येथें संक्षेपानें नमूद करणें
मला इष्ट व जरूर वाटतें. कारण आजपावेतों या विषयाचा खल अनेक व्यासंगी
