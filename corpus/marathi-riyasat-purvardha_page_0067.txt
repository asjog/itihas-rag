यांत संशय नाहीं. रामदासांनें रामदासी पंथ स्थापन करून त्याचे मठ
सर्व दक्षिण हिंदुस्थानांत ठिकठिकाणीं स्थापिले. असे मठ एक हजारांवर
होते. उद्धव, कल्याण, जयराम, बयाबाई शहापूरकर, आकाबाई, वेणूबाई
वगैरे अनेक मंडळी रामदासाच्या शिष्यमालिकेंत होते. रामदासानें श्लोक,
अभंग, पदें वगैरे पद्यरचनेंत अनेक ग्रंथ केले ते सुप्रसिद्ध आहेत. दासबोध,
रामायण, मनाचे श्लोक, सगुणनिर्गुणध्यान, पंचीकरण, मानसपूजा व आणखी
पुष्कळ ग्रंथ त्यानें रचिलेले आहेत. त्यांत दासबोध हाच ग्रंथ मुख्य असून
त्याचें पठण महाराष्ट्रांत बहुधा सर्वत्र चालू आहे. हा पुरुष पराकाष्ठेचा
निःस्पृह व स्पष्टवक्ता होता. वीस वर्षांचें वय असतां त्यास तपःसंपन्नता,
वैराग्य व ज्ञान प्राप्त झालें. तुकाराम व रामदास हे समकालीन असून
त्या दोघांत प्रेमभाव होता. चाफळ येथें रामदासाचा मुख्य मठ असून
परळीच्या किल्ल्यावर तो राही, त्या किल्ल्यास 'सज्जनगड' असें ह्मणतात.
रामदासाची समाधि याच किल्ल्यावर आहे. रामदासाच्या उपदेशाची
व विचारांची दिशा इतर संतांहून भिन्न होती. सर्व समाजास एकीच्या
बंधनांनीं एक करून त्याजकडून राष्ट्रकार्य करवावें असा उद्योग त्यानें
महाराष्ट्रांत केला. सर्व कृत्य रामाच्या नांवानें करावें, राम सर्वांचें कल्याण
करील, रामनामांत विलक्षण शक्ति आहे, आणि अशा निश्चयानें जे
उद्योग करतील, ते वाटेल तें काम तडीस नेण्यास समर्थ होतील. अशाच
भावनेनें ' समर्थ ' हें सार्थ नांव रामदासानें स्वीकारिलें. रामदास विद्वान,
वैराग्यशील व सत्पुरुष होता. तो देशकाळज्ञ असून प्रवासानें व अनुभवानें
देशाची अंतःस्थिति प्रत्येक बाबतींत त्यास उत्कृष्ट कळली होती. कड-
कडीत तपश्चर्येच्या योगानें आणि निःस्पृहेतेच्या जोरावर सर्व समाजावर
त्यानें आपली छाप उत्कृष्ट बसविली होती. छत्रपतीपासून तों रंकापर्यंत
सर्व इसम त्याच्या भजनीं असत.

मराठ्यांच्या राज्यस्थापनेशीं रामदासाच्या उपदेशाचा संबंध असल्यामुळें
त्या भागाचें व रामदासाच्या उद्योगाचें निरूपण पुढें स्वतंत्र करावयाचें आहे.

आकाबाई ही कऱ्हाडकर रुद्राजीपंत देशपांडे यांची कन्या व रामदास
स्वामींची शिष्या. हिचा नवरा लहानपणींच मरण पावला. बापाच्या
अनुमतानें तिनें समर्थांचा उपदेश घेतला. ही मोठी एकनिष्ठ गुरुभक्त