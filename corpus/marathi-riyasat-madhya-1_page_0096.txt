उदेपुरास राणा अमरसिंह (स. १७००-१६) व राणा संग्रामसिंह (१७१६-३४)
हे दोन मोठे हुशार राज्यकर्ते झाले. मात्र त्यांचें लक्ष स्वतःची राज्यवृद्धि
करण्याकडे नसून, मुसलमानांशीं विरोध करून आपल्या घराण्याचें पावित्र्य व
सन्मान कायम राखण्याकडे विशेष होतें. मारवाडांत जोध र येथें जशवंत-
सिंहाचा पराक्रमी मुलगा अजितसिंह ( १६७८-१७३१ ), व त्याचा सवाइबेटा
अभयसिंह ( १७३३-१७५० ) हे मोठे चळवळ्ये असून, दिल्लीच्या कार-
स्थानांत विशेष लक्ष ठेवून स्वतःचा फायदा करण्यांत निमग्न असत. जयपुरचा
राजा सवाई जयसिंह ( १६९९-१७४३ ) हा विद्याभिलाषी असून, धाडसानें
पुढें न पडतां, अंतस्थ खटपटी करणारा होता. टॉड त्याजविषयीं आदरानें
लिहीत नाहीं. शिवाय दुसरे लहान लहान राजे बादशाही फौजेत असत. बुंदीचा
बुधसिंह, कोट्याचा रामसिंह व दतियाचा दलपत बुंदेला हे औरंगजेबाच्या
फौजेत दक्षिणेंत लढत होते. पैकीं दलपत बुंदेल्यानें लिहिलेला त्या वेळचा इति-
हास प्रसिद्ध आहे. औरंगजेबाचे दोघे मुलगे राज्यासाठी आपसांत लढले, तेव्हां
बुंदीचा बुधसिंह, उदेपुरचा अमरसिंह व जोधपुरचा अजितसिंह यांनीं वडील
पुत्र बहादुरशहा याचा, आणि रामसिंह व दलपत बुंदेला यांनीं अजिमशहाचा, असे
पक्ष घेतले होते. जाजवच्या लढाईंत रामसिंग व दलपत बुंदेला मारले गेले.
बहादुरशहानें बुधसिंगास ‘ रावराजा ’ असा किताब देऊन मोठ्या योग्यतेस
चढविलें. तो पुढील कारकिर्दीत सुद्धां दिल्लीसच राहत असे. जयसिंगची बहीण
बुधसिंगास दिलेली असून, जयसिंगाचें व त्याचे वांकडें होतें.

स. १७०८त बहादुरशहानें कामबक्षावर दक्षिणेत स्वारी केली तेव्हां जय-
सिंह व अजितसिंह यांस त्यानें आपल्या बरोबर घेतलें असतां, बादशहा नर्मदा
पार होतांच, दोघेही मागच्या पाया मागें फिरले ते उदेपुरास येऊन तेथें अमर-
सिंहाचे मसलतीनें त्रिवर्गांनीं बादशहाचे विरुद्ध एक नवीन करार केला,
( स. १७०९-१० ). औरंगजेबाच्या दुष्ट राजनीतीचा हा परिणाम होय.
आपल्या मुली मुसलमानांस द्यावयाच्या नाहींत, आणि इतःपर बादशहास कोण-
त्याही प्रकारें मदत अगर त्याची नोकरी करावयाची नाही, असा या कराराचा
आशय होता. हा करार पार पाडण्यासाठीं बादशहाशीं झगडावें लागल्यास
मराठ्यांची मदत आपणास मिळावी अशी रजपुतांनीं आशा ठेविली. सय्यदांचे