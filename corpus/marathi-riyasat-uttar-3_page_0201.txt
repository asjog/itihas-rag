ता. २१-६-१८०१ रोजी घाटगे दोनशें लोकांनिशीं पुण्यांत येऊन पाटणकराचे
वाड्यांत राहिला. तेथून बाजीरावाकडे जाऊन त्यानें त्याच्याशीं खलबतें चालविली.
बाजीराव व कुंजर यांनीं अत्यंत दीनवाणीचें बोलणें सुरू केलें. कुंजरानें घाटग्याची
प्रत्येक मागणी तोंडानें कबूल केली आणि प्रेमानें त्यास आपल्या घरी भोजनास
बोलाविलें. ता. २६ जून रोजीं घाटगे कुंजराकडे गेला, तों त्याच्या घरीं हुजरातीच्या
लोकांनी धरणें धरलेलें त्याम दिसलें. भोजनोत्तर घाटग्यानें पैशाचें बोलणें काढतांच
कुंजर त्यास म्हणाला, 'आपण या गोष्टी सर्व लोकांसमक्ष न बोलतां बाजूस जाऊन
बोलूं.' त्यावरून चार निवडक माणसें घेऊन उभयतां आंतल्या दिवाणखान्यांत गेले.
थोडे बोलणें झाल्यावर कुंजर उठून कांहीं कामानिमित्त बाहेर जाऊं लागतांच
घाटग्यानं तात्काल कपट ओळखून एका हातानें कुंजराचा गळा पकडून दुसऱ्यानें
तलवार बाहेर काढली. त्या वेळीं यत्किंचित् हालचाल कुंजर करता तर त्यास तेथल्या
तेथेच कंठस्नान मिळालें असतें. कुंजर बाहेर गेल्यावरोवर मारेकऱ्यांनी आंत येऊन
घाटग्याम ठार करावें असा संकेत होता, तो घाटग्याच्या प्रसंगावधानानें टळला.
सर्जेगवानें कुंजराम ओढीत रस्त्यावर आणिलें आणि लगेच आपण घे ड्यावर बसून
चालता झाला. मात्रया कृत्यानें त्याच्या वेफामपणास आतां ताल राहिला नाहीं. शनिवार
वाडा व-पुणे शहर मर्व जाळून गख रांगोळी करतों अशी कल्गना करून त्याने आपल्या
फौजा दोन दिवस लडाईच्या तयारीनें उभ्या ठेविल्या. तेणेंकरून शहरांत हाहाकार
उडाला. बाजीरावाचा धीर सुट्टन तो घाटग्याचीं आर्जवें करूं लागला. त्या कामी
रेसिडेंट पामराची शिफारस सुद्धां बाजीरावानें घाटग्यास आणिली. तितक्यांत सिंद्याची
भयंकर परिस्थिति कळून पुण्यांत जास्त दिवस काढण्याची त्यास सोय गाहली नाहीं.
त्यानें आपला मुलगा हिंदुराव व आपा देसाई निपाणकर यांस पैसे काढण्यासाठीं
बाजीरावाजवळ ठेवून ता. १२-७-१८०१ रोजीं पुण्याहून प्रयाण केलें. जातांना त्यानें
मुलखांत एवढा अनर्थ केला की त्याच्या वर्णनाचे लेख वाचतांना गहिंवर येतो. 'दोन प्रहरां
सर्जेरावाजी स्त्रारी प्रवरासगमों प्राप्त झाली. अगोदर कंपू पुढे आला, त्याची कही
संगमांत गेली. त्यांनीं लांकूड फांट्याकरतां ५-४ घरें झोंवडलीं. दो चौ घरचीं पांघुरणें
वस्तभात्र हातीं लांगल तें नेलें. त्यावर खासा आल्यावर बाळंभट आपाचे भेटीस गेले.
भेट घेऊन हात जोडून उभा राहिला कीं तुमची आज्ञा होईल तर बसेन. मग आपा
बसा म्हणाले तेव्हां बसला, गांवास उपद्रव न करण्याचें कबूल केलें.' अत्याचारांत सुद्धां
सर्जेराव मनुष्य पाहून बर्तन करणारा होता. प्रवरेवरून पुढे जाऊन ऑगस्टअखेर

