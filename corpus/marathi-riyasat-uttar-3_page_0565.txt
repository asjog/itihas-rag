कान्हे गांव आहे तेथील नरहरीची पूजा करून राहत असत. तेथून ते विंचूर-
करांचे पागेंत बाजीरावाकडे ब्रह्मावर्तास गेले.' तात्या दिसण्यांत सुरूप व रुआबदार
असून १८५७ सालीं सुमारें पंनाशीच्या जवळ होता. ता. १८ एप्रिल १८५९ रोजीं
शिप्री येथे त्यास फांशीची शिक्षा झाली. तिसरी व्यक्ति झांशीची लक्ष्मीबाई. इचे
वडील मोरोपंत तांबे व मातुश्री भागीरथी बाई काशी येथें चिमाजी आपाजवळ असत.
चिमाजी आपा वारल्यावर तीं बाजीरावाजवळ गेलीं. काशी येथे त्यांस स. १८३५ त
मुलगी झाली तिचें नांव मनूबाई. हिचें लग्न स. १८४२ त झांशीचे गंगाधरराव
बाळासाहेबांशीं होऊन तिचें नांव लक्ष्मीबाई असें ठेवण्यांत आलें. लहानपणीं इचा काल
नानासाहेब व त्याचे बंधु यांचे सांनिध्यांत गेला. स. १८५३ त गंगाधरराव वारला.
ही बाई इंग्रजांशर्शी लढत असतां १८०६०१८५८ रोजी ग्वालेरजवळ समरांगणीं पतन
पावली. त्या वेळीं तिचा दत्तक पुत्र दामोदर नऊ वर्षाचा होता. •
२ पेशवेघराण्याचा अंत शोकजनक झाला ही गोष्ट कै. राजावाड्यांनी
बाजीरावाची मुलगी बयाबाई आपटे यांस समक्ष भेटून जी हकीकत प्रसिद्ध केली,
तिजवरून स्पष्ट आहे. ही हकीकत त्या बाईकडून निघाली नसती तर बाजीरावाचे
तीन दत्तक मुलगे व त्यांच्या बायका वगैरेंचे काय झालें हैं इतिहासांत कधींच
बाहेर येऊं शकलें नसतें. 'बाजीराव ब्रह्मावर्तास राजैश्वर्यानें रहात. स्नान संध्या,
जेवणखाण, व्रतें-उद्यापर्ने, मंत्रघोष व जुजबी ऐष आराम अशा सुखवस्तु स्थितींत
बाजीरावानें ब्रह्मावर्तास ३३ वर्षे काळ लोटला. तो शरीरानें धष्ट पुष्ट, काठीनें उंच व
चेहऱ्यानें उमदा दिसे. ७५ वर्षाचे वयांत सुद्धां चेहऱ्यावर उमदेपणा जास्त दिसतो.
एकंदरींत पुरुष निष्काळजी व बालिश खरा. स्वशरीर-संरक्षण एवढीच या गृहस्थाची
काळजी. यापलीकडे दुसरी जबाबदारी त्यानें ओळखिली नाहीं, व ओळखण्याचे
सामर्थ्यही त्याच्या अंगांत नव्हतें. साम्राज्य, तत्संबंधक राष्ट्राच्या पुढाऱ्यावरील
जबाबदारी, प्रजेचें ऋण वगैरेंची जाणीव या पुरुषाला भासलीच नाहीं.'
बाजीरावाच्या पश्चात् त्याचें ८ लाखांचे वेतन आपल्यास मिळावे म्हणून धोंडोपंत
नानासाहेबानें फार खटपट केली. पण वेतन नाहीं तर इतर हिंदी सत्ताधीशांच्या
साह्यानें राज्य मिळविण्याचा प्रयत्न केला, त्यास उत्तरेंत 'नानागर्दी' म्हणतात.
स. १८५७ च्या जुलईत नाना कानपुर सोडून परिवारासह अयोध्या प्रांतांत गेला.