अनुपमेय होती. परंतु शिक्षणाचाच विचार करूं लागलें तर नानाची बुद्धि केवळ
पुराणप्रघाती असून, कालाबरोबर धाव घेण्यास बिलकूल समर्थ नव्हती. हल्लीं जो
सामान्य दृष्टिसंकोच प्रगतीस विरोध करणारा आपण आपल्या समाजात पाहतों, तो
नानाच्या ठिकाणीं जरा जास्तच दृढ होता. त्यामुळे शक्य असतांही फैलावलेल्या
दृष्टीचें व्यावहारिक व परिस्थितीचे शिक्षण तरुण पेशव्यास मिळालें नाहीं. स्नान-
संध्या, पोथ्यापुराणे, परंपरेची नीति, दांडपट्टा, घोडदवड इत्यादि प्रचलित बाबतींच्या
पलीकडे नानाची दृष्टि वळली नाहीं. झांशीच्या राणीचा पूर्वज रघुनाथ हरि
नेवाळकर थोरल्या माधवरावाच्या वयाचा त्या वेळीं जिज्ञासु किंवा कल्पक म्हणून
नांवाजलेला होता. तितपत शिक्षणाची तर्नूद सवाई माधवरावास मिळणें बिलकूल
अशक्य नव्हतें. अलाहाबाद, कानपर, लखनों वगैरे ठिकाणीं इंग्रज छावणीचे तळ
सुमारें तीम वर्षे सतत राहिल्याने त्यांजपासून पुष्कळ गोष्टी नवीन शिकून घेण्याची
उत्कंठा रघुनाथ हरीस केवळ स्वयंस्फूर्तीनें प्रौढपणी झाली, तशी सोय सवाई
माधवगवास असती तर त्याचा व्यावहारिक दृष्टिक्षेप साफ बदलून गेला असता.
परंतु विहिरीतच नाहीं तें पोहऱ्यांत तरी कोठून यात्रे ! सवाई माधवरावाच्या सन्निध
वावग्णाच्यांत एकही इसम अशा प्रगगनशील कलाचा नव्हता. तंजावरचा सरफोजी
सवाई माधवरावाहून फक्त ३ वर्षांनी लहान. त्याम स्वॉर्ट्स द्दा भला मिशनरी विद्या-
र्जनाच्या कामी लाभला. तेणेंकरून पाश्चात्य विद्येची व हिंदबाह्य परिस्थितीची एवढी
तीव्र जाणीव सरफोजीच्या ठिकाणी उत्पन्न झाली की, भावी राष्ट्रोद्धाराचें मुख्य
बहुमोल साधन जें पुस्तकालय, त्याची पहिली सिद्धता हिंदुस्थानांत या सरफोजीनें
केली. त्याचें शिक्षण स. १७९३-९८ पावेतों मद्रासेस झालें. स्वोझ हा त्याचा
मुख्य सल्लागार व रे० जेरिक हा त्याचा शिक्षक होता. सर वुल्यम जोन्स या
प्रसिद्ध विद्वानाचाही त्यांत भाग होता. तेणेंकरून इंग्रजी भाषा, इतिहास, भूगोल,
गणित या विषयांत त्याची चांगली प्रगति होऊन सुशीलता व विद्याचारसंपन्नता
हे गुण त्याच्या ठिकाणीं उत्पन्न झाले. स्त्रात्झ तर सरफोजी स. १७९८ त गादीवर
आला, त्यापूर्वीच मरण पावला होता; पण त्यानें केलेलें विद्येचें बीजारोपण फुकट
गेलें नाही. इंग्लंडच्या एशियाटिक सोसायटीचा अध्यक्ष सर अलेक्झांडर जॉन्स्टन
यास सरफोजीनें लिहिलेले इंग्रजी पत्र इ. सं. च्या तंजावर प्रकरणांत छापलेलें
पाहतां, हल्लींच्या उत्कृष्ट पदवीधरांपेक्षां सरफोजीचें इंग्रजीचे ज्ञान वरचढ होतें
असेंच म्हणावें लागेल. तें पत्र खुद्द सरफोजीनेंच लिहिलेले असून दुसऱ्याच्या मदतीनें
