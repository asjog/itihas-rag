पर्यंतचें वर्ष मराठशाहीला विशेष महत्त्वाचें आहे. निजाम व बंगश यांचें कार-
स्थान, त्यांस सेनापति वगैरे कित्येक मराठे सरदारांचा मिलाफ, आणि शाहू व
पेशवे यांचे भिन्न कारभार, इतक्यांचा समुच्चय या एका दाभाडे प्रकरणांत येतो.
बादशहाचे प्रांतिक सुभेदार स्वातंत्र्य धारण करूं लागले. दक्षिण, माळवा, गुजराथ
इत्यादि ठिकाणी संचरणाऱ्या मराठे सरदरांस ते अटकाव करीत, आणि पुष्कळदां
निरनिराळ्या मराठे सरदारांस एकमेकांविरुद्ध उठवून आपले हेतु साधीत, हे
प्रकार जसे प्रत्यक्ष त्यांत वावरणाऱ्या लोकांस चांगले समजत, तसे शाहूम
घरी बसल्या समजत नसत. शाहूच्या अशा या शांत स्वभावाचा फायदा
निजामासारखे लोक फार चांगला करून घेत. सन १७३० त संभाजीवरील
मोहीम शाहूचे अंगावर असतांच निजामाचा डाव निराळा चालला होता. बाजी-
राव व चिमाजी यांनी माळवा व गुजराथ हे मोठे प्रांत बळकाविलेले पाहून
बादशहानें त्यांच्या प्रतिकारासाठी अभयसिंगास गुजराथेवर व महमंदखान
बंगसास माळव्यावर पाठविलें. डिसेंबर १७३० त महंमदखान उज्जन जवळ
आला, तेव्हां त्याजबरोबर निजामाचें कारस्थान चालू झालें, आणि उभयतांनी
नर्मदेवर भेटून पुढील उद्योग ठरविण्याचा संकल्प केला. या हालचालींवर
मल्हारराव होळकराची टेहळणी होती, आणि केव्हां समोर तर केव्हां आड
रस्त्यानें येऊन स. १७३१च्या पहिल्या तीन महिन्यांत होळकरानें बंगाळास बिलकूल
चैन पडूं दिलें नाहीं. मात्र निजाम सावधगिरीने वागून बाजारावा विरुद्ध कारस्थानें
रचित होता. कंठाजी कदम ब त्याचा भाऊ रघूजी ऊर्फ सवाई कटसिंग हे बाजीरावाचे
विरुद्ध वागूं लागले. त्यांस त्रिंबकराव दाभाडे व पिलाजी गायकवाड अनुकूळ
झाले. बाजीराव निजामावर नजर ठेवीत फिरत असतां या त्रिवर्गानीं पेशव्याच्या
'खानदेशच्या भागांत धामधूम मांडिली, आणि प्रधानाचे फौजेशी कटकट सुरू
केली,' याबद्दल स. १७३० च्या नोव्हेंबरांत त्या त्रिवर्ग मराठे सरदारांचा शाहूनें
निषेधकेला. यावरून यांचा विचार केवळ स्वार्थासाठी बाजीरावास अडविण्याचा
व निजामास साह्य करण्याचा स्पष्ट दिसतो. निजामानें बंगसास कळविलें, की
'पिलाजी गायुकवाड व उदाजी पवार यांचे बाजीरावाशीं वांकडें आलें असून ते
मुसलमानांशी संगनमत करण्यास तयार आहेत. आपण सर्व एक झालों ह्मणजे