तरी चालेल, पण होळकराचें पारिपत्य केलें पाहिजे ही या मंडळीची घोषणा
बंद पडली नाहीं. यजमान गैरमार्गास लागेल तर त्यास ठिकाणावर ठेवण्याचें
काम कारभाऱ्यांनीं करावयाचें असतें. पण येथील प्रकार अगदीं उलट झाला.
बाजीरावाच्चा थोडा बहुत कल समेटाकडे दिसतांच तो त्यांनीं खोडून काढिला.
होळकर आपले हाल करील येवढ्या भीतीस्तव त्यांनीं बाजीरावास बदसल्ला दिली,
वसईचा तह घडून येण्यास बाजीरावापेक्षां हे त्याचे दोन सल्लागार जास्त जबाबदार
आहेत. बाजीराव इंग्रजांचा आश्रय घेण्यास अत्यंत नाखुष होता. शक्य तोंबर त्यानें
आपलें राज्य सोडून बाहेर पाऊल ठेविलें नाहीं. बसईस सुद्धां तो आपल्या हद्दींतच
होता, मात्र अशा तयारीनें होता, कीं जरूर लागतांच इंग्रजांचा आधार सांपडावा.
त्याची पडती कळा पाहून आपल्या फायद्याचे करार त्याजकडून कबूल करविण्यांत
इंग्रजांनीं शिकस्त केली. कर्नल क्लोजशीं ता. १६ डिसेंबर रोजीं त्यानें तहाचें बोलणें
सुरू केलें. एकेका कलमाची विचक्षणा कैक दिवस सारखी अहोरात्र चालली.
इकडून होळकरानेही बाजीरावाचें मन वळविण्यांत कसूर ठेविली नाहीं. पुण्यांतील सर्व
जाणत्या मंडळींचें असेंच म्हणणें होतें कीं, राज्याची घडी पुनः नीट बसविण्यास ही
संधि फार उत्कृष्ट आहे. विनाकारण होळकराचें भय बाळगून श्रीमंतांनीं स्वार्थी
लोकांच्या नादीं लागून राज्यनाश करूं नये. पानसे, पुरंदरे वगैरेंचा या गोष्टीस पाठिंबा
होता. बाजीराव पर्वती सोडून चालू लागतांच या मंडळींनी त्यास सारखी टोंचणी
लाबिली कीं, अमृतरावास आणून होळकराची समजूत काढा. या मंडळींच्या भिडेखातर
सदाशिवपंत ओगल्यास बाजीरावानें अमृतरावाकडे पाठविलें सुद्धां. पण कुंजराची *
अंतस्थ सल्ला त्यास जास्त पट्टन डोणजाहून परत पुण्यास येण्याऐवजीं त्यानें
घांटाखालीं कोंकणांत प्रयाण केलें. त्यामुळे पुण्यांत कारभाराची व जम-
लेल्या फौजांची पांगापांग झाली. बाजीराव कोंकणांत उतरतांच बाळोजी
कुंजर व निंबाजी भास्कर हे बाजीरावाच्या संरक्षणासाठीं घांटाच्या तोंडावर फौज
घेऊन सज्ज राहिले. त्यांस हुसकून देऊन बाजीरावास हस्तगत करण्याचा प्रयत्न
* ही सल्ला बाळोजी कुंजराची नसावी. उलट पक्षीं यशवन्तरावास भेटून त्याची
समजूत काढा, पण इंग्रजांचा आश्रय करूं नका, असें बाळोजी कुंजर अखेरपर्यंत
बाजीरावास पढवीत सांगत होता, असें वर्णन आहे; आणि वसईस बाजीरावानें इंग्रजांचा
आश्रय करतांच बाळोजी तेथून लगेच सिंद्याकडे निघून गेला. यापुढील त्याचा
आयुःक्रम अहर्निश राज्यरक्षणाचा होता है पाहतां वरील प्रकार जास्त संभवनीय दिसतो.

