अंबूजी इंगळ्याकडे खडे टाकून पाणी मुरतेंसें दिसतांच त्यास कळविलें, कीं ' तुम्ही
सिंद्यांची नोकरी सोडून इंग्रजांचे पक्षास याल तर तुमच्याकडे जी जहागीर चालत
आहे तेवढ्याचें स्वतंत्र राज्य तुम्हांला कायमचें तोडून देऊं. ' या भुलथापांस अंबूजी
कसा व कां भाळला त्याची मराठी हकीकत बाहेर येणें जरूर आहे. ग्वालेर गोहदचा हा
प्रदेश पुरातन काळापासून राज्यसंरक्षणाचे सोईचा व त्यामुळे सिंद्यांचे दौलतीचा केवळ
प्राण असा मानला जात होता. ग्वालेरचा किल्ला हस्तगत झाल्याशिवाय बुंदेलखंडांत
इंग्रजांची सत्ता स्थापन झाली नसती. मध्यंतरीं हा प्रदेश कांहीं काल गोहदचे राण्या-
कडे होता. पुढें महादजीनें राण्यास नाहींसा करून आणि अति खर्च व मेहनत भोगून
तो प्रांत हस्तगत केला, आणि त्याचे संरक्षणास भरंवशाचा सरदार इंगळे यास नेमिलें.
भिंद्याशीं इंग्रजांचें युद्ध सुरू झालें, तेव्हां गोहदचा राणा म्हणून कोणी सत्ताधीश
अस्तित्वांत सुद्धां नव्हता. राणा कीरतसिंग सिंद्यांचे पदरीं होता, कैदेदाखल त्यास
महत्त्व नव्हतें. युद्ध सुरू होऊन ऑगस्ट सप्टेंबर महिन्यांत अलीगड, दिल्ली आग्रा वगैरे
प्रमुख स्थळें इंग्रजांचे हातांत पडल्याबरोबर तिकडचे लहान मोठे सत्ताधीश
इंग्रजांमार्फत आपली व्यवस्था स्वतंत्र तोडून घेण्याच्या उद्योगास लागले. त्यांत
अंबूजी इंगळ्यास से० लेकचा इशारा येतांच त्यानें आपला वकील पत्रें देऊन लेककडे
पाठविला आणि कळविलें, कीं ' हल्लीं माझ्या ताब्यांत असलेला प्रदेश स्वतंत्र राज्य
म्हणून तोडून देण्याची व्यवस्था कंपनीसरकार करतील तर मी सिंद्यांची ताबेदारी
सोडण्यास तयार आहें. ' ता. १९.१०.१८०३ रोजीं लॉर्ड वेलस्ली से० लेक यास
लिहितो, ' अंबाजी इंगळ्याचा वकील तुमच्याकडे फत्तेगडास आला आहे आणि
मजकडेही त्यानें आपला आशय कळविला आहे. त्यासंबंधानें कळविणें, कीं अंबाजी-
कडे हल्लीं किती मुलूख आहे याची बरोबर कल्पना मला नाहीं. परंतु गोहदचे
राण्यास कांहीं तरी स्वतंत्र प्रदेश असाच तोडून देण्याची वाटाघाट चालली असून
राण्यास पाहिजे असलेला बराच मुलूख अंबाजीचे कबजांत आहे. तेव्हां दोघांसही
खूष ठेवण्याची कांहीं तरी शकल काढिली पाहिजे. दुसरीकडे मोबदला घेऊन अंबाजी
आपले कबजांतील कांहीं मुलूख गोहदचे राण्यास देण्यास तयार असेल तर विचा-
रावें, आणि तुम्हांस योग्य वाटेल त्याप्रमाणें दोघांचीही व्यवस्था लावून द्यावी, मात्र
ग्वाल्हेरचा किल्ला व शहर हें आपल्याकडे कायम ठेवावें. अंबाजीला आश्वासन द्या
कीं, तुमच्याकडे हा प्रदेश निर्बाध चालेल. त्याबद्दल खंडणी वगैरे कांहीं तुम्हांस
द्यावी लागणार नाहीं; आणि परशत्रूपासून तुमचें संरक्षण करण्याची हमी इंग्रज