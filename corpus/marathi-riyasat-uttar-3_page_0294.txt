लिहावा लागला असता. हाताखालील फौज किंवा युद्धसामुग्री पेरॉननें इंग्रजाचे
हवाली केली नाहीं. दौलतरावाबद्दल त्यास अत्यंत अनादर वाटत होता. त्याचा
त्यानें असा सूड आयत्या वेळीं निमकहरामपणानें घेतला. लेक यास त्यानें कळविले
कीं, 'माझे जागीं सिंद्यानें दुसरे इसमाची नेमणूक केली असल्याचें मल्ला
समजलें आहे; आणि माझे हाताखालचे सर्व युरोपियन अम्मलदार मला पाण्यांत
पाहतात. अशा स्थितींत इंग्रजांशीं युद्ध खेळणें मला शक्य नाहीं.' सारांश
अल्प सवलतीवर हा सिंद्यांचा मुख्य सेनापति दूर होतो हा कांहीं थोडा लाभ
नव्हे असें पाहून, लेकनें त्यास त्याच्या मालीयतीसह सुरक्षितपणें लखनौस पोंचवून
दिलें. बंदोबस्ताकरतां बेकेट व फ्ल्यूरी हे दोन इंग्रज अम्मलदार लेकनें त्याजबरोबर
दिले. त्यांसह पेरॉन ता. ८-११-१८०३ रोजी लखनौहून निघाला तो चंद्रनगरास
जाऊन तेथून पुढें युरोपास गेला. अशा रीतीनें या फ्रेंच सेनापतीनें दरसाल चाळीस
लाखांचा तनखा कैक वर्षे खाऊन त्याचे चीज करून दाखविण्याच्या ऐन प्रसंगीं
धन्याचा गळा कापून दगा दिला, आणि शिपाईबाण्यास कायमचें लांछन आणिलें. या
दुर्बर्तनामुळे स्वदेशी परत गेल्यावर नेपोलियननें त्याचें तोंड सुद्धां पाहिलें नाहीं.

५ आग्रा व लासवाडी (३१-१०-१८०३). - ता. ५-९-१८०३ रोजीं
अलीगडचा किल्ला लेकच्या स्वाधीन झाला; आणि ता. ७ रोजीं तो पुढें दिल्लीवर
निघाला. ता. ९ सेप्टेंबर रोजीं तो सिकंदरा येथे पोचतो तों से० बूरक्रिनचे * हाता-
खालील फौज दिल्लीजवळ यमुना उतरून त्याचे सामन्यास आली. तेव्हां यमुनेच्या
कोठीं खडाजंगीची लढाई होऊन से. बूरक्किनचा पराभव झाला. त्याच्या ६८ तोफा
लेक यास मिळाल्या, आणि सुमारे तीन हजार लोक मारले गेले. दुसऱ्या दिवशीं
लेकनें यमुनेच्या कांठीं तळ दिला. खुद्द दिल्लींत बादशहाजवळ आतां फौज तर

* बूक्र्तिन व पेरॉन यांना दिल्लीचा अंमल बसवितांना जॉर्ज टॉमस नामक दुसऱ्या
एका इसमाशीं कसा झगडा करावा लागला, तो एक विचित्र वृत्तान्त आहे. जॉर्ज
टॉमस ऊ० जहाज फिरंगी हा इंग्रज सैनिक समरूजवळ असून तो हंसी येथे स्वतःचें
स्वतंत्र राज्य उभारून आपला जम बसवीत होता. बहादूरगड येथें स. १८०१ साली
टॉमस व बूक्र्तिन यांचें तीन महिने पावेतों खडाजंगीचें युद्ध झालें. ता. २९-९-१८०१
रोजीं बूकिंननें टॉमसचा पराभव केला. पुढे हा टॉमस ता. २२-७-१८०२ रोजी
मरण पावला. हिंदुस्थानांत स्वतःचे स्वतंत्र राज्य स्थापणारा हा एकच युरोपियन आहे.
