मोठी दौलत बादशहाची तिचा आटोप करण्यास सांगितलें ? श्रीमंतांचे
कृपेंकरून बादशाही बंदोबस्त जाला, त्याचा लौकिक वलयांकित पृथ्वींत
किती जाला ? हीं कर्मे खर्चाचींच आहेत. बादशहाचे मुलूख महालांतून
पैका उगवून घ्यावा, ही सर्वा डोलांची चालच आहे. आपण बंदोबस्त
करून पैकाही वसूल केला. अनावृष्टीमुळे वसूल थोडका आला असेल. त्याची
याद धरून जमाव खर्च हुजूर रवाना करावा. यंदां देणें राहील तर पुढें बंदोबस्त
आपलाच आहे. लावणीजुंपणी जाल्यानंतर खर्च भागून आपणासही कसर राहील.
असें म्हणतांच विषाद वाटला. बोलले कीं, जमा ते किती आहे ? माधवरावांस
सांगितलें कीं, मुलखाची जमा आकारून यांस समजावणे. नंतर कामकाजाचे कलम-
बंदीच्या पांच यादी माधवरानाच्या स्वाधीन केल्या. चार रोज जाले. अद्यापि
उत्तर नाहीं. चित्ताची शुद्धता दिसत नाहीं.'
'पुनः चोपदार पाठवून बावांनीं मजला बोलावून नेलें व पुसों लागले, जाब
कधींपासून बंद आहेत ? चिटणिसांस विचारतां रमजानपासोन जाब निघाले.
तेव्हां चिटणिसांस जाब लिहिण्यास सांगितलें. नंतर दोन तीन वेळ गेलों.
होय होयच जाली. नंतर आग्र्याहून मथुरेस आले. वर्ष प्रतिपदा जाली
(ता. १०-४- १७८५). चैत्र शु० ४ चे दिवशीं पत्रे दाखविलीं. ते समयीं
बोलण्याची भानगड फार जाली. तपशील फारच आहे. जाबसाल उलगडावयाचे
ते उलगडून देतों असें बोलून देवदर्शनास गेले.' या पत्रांवरून सदाशिव
दिनकराची चतुराई, महादजीचा स्वभाव व तत्कालीन परिस्थिति चांगली व्यक्त
होते. महादजीसारख्यास तो कसा नरम आणी तेंही यांत दिसून येतें.
कित्येक व्यक्ति पूर्णपणे ओळखण्यास कठिण असतात, त्यांपैकी महादजी होय.
केव्हां लहरी, केव्हां क्रूर, केव्हां अत्यंत उदार व अघळपघळ, तर केव्हां त्रासलेला
व वक्रगामी, अशा त्याच्या स्वभावाच्या व वर्तनाच्या नाना तन्हा असत. त्याज-
कडून अमुक एक गोष्ट हटकून करून घेऊं अशी कोणासही खात्री नसे. कोणाच्याही
एकाच्या तंत्रानें तो चालत नसे. हेस्टिंग्सनें सुद्धां त्याजपुढें हात टेकले. एखादे
वेळीं क्षुल्लक गोष्टीस नसतें महत्त्व देऊन तो प्रकरण माजवी, तर कित्येक महत्त्वाच्या
बाबती त्याजकडून सुटून जात. पुष्कळदां वेळ पडेल तशी पाठ फिरविण्यांत,

