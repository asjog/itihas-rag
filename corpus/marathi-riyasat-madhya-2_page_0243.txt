पुरंदरे रोजनिशी यांच्या साह्यानें केलेलें, खालीं नमूद करितों. थोड्याबहुत
तफावतीनें ते खरें धरून चालण्यास हरकत नाहीं.
  २९ मे ताराबाई पुण्यास दाखल झाली-आगाऊ शिवापुरास आली होती.
  १३-१९ जून शिंदे होळकरांचा रुसवा(बहुधा रामचंद्रबाबावरून) झाला
            होता, त्यांची समजूत काढण्यासाठीं पेशवा चांभारगोंद्यास
            जाऊन आला, त्या उभयतांस समजावून त्यानें पुण्यास
            आणिलें; आणि फडानिशीकडील कारकून रामाजी अनंत
            दामोळकर यांस शिंद्याबरोबर देउन व शिंदेहोळकरांस वस्त्रें
            देऊन जुलाईचे अखेरीस त्यांस हिंदुस्थानांत रवाना केले.
  जुलई-सप्टेंबर—रामचंद्रबाबा, पुरंदरे, सदाशिवराव इत्यादींचा
            पेशव्यावर रुसवा.
  ६ जुलई—सिंहगड सचिपासून पेशव्यानें हिसकावून घेतला.
  २६ जुलई–पुण्यास सुवर्णमय ब्रह्मांडदान, वजन सोनें ३३०० तोळे.
  ३० जुलई—रघूजी भोसले साताऱ्याहून पुण्यास दाखल.
  १४ ऑगस्ट—रामराजा पुण्यास आला, पेशव्यांचे डेऱ्यांत मुक्काम.
  २२ ऑगस्ट—रामराजा, सदाशिवराव व सचिवपंत पुण्याहून
            सांगोल्यास गेले.
  ५ सप्टेंबर—नानासा०स चवथा पुत्र झाला.
  ८ ,, रघूजी भोसले यास वस्त्रें देऊन पेशव्यानें स्वदेशीं रवाना केलें.
  २५ सप्टेंबर—भवानरावास प्रतिनिधि केलें-सांगोल्यास.
  ऑक्टोबर—सांगोल्याची लढाई व राज्यकारभाराची व्यवस्था.
  १ ,, ( शंभु ) महादेवास जाण्याच्या निमित्तानें ताराबाई पुणे
         सोडून गेली.
  ४ ,, पेशव्यानें दादोबा प्रतिनिधीस पुरंदरावरून सोडून सांगोल्यास
         पाठविलें.
  २० ,, रामराजाचा नवीन शिक्का केला.
  २९ ,, ताराबाई नाती व नातसुना घेऊन सातारा किल्यावर गेलीं.