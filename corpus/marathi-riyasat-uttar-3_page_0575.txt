कृष्णसर्प आहेत. त्यांना कोणी अपकार केला असला तर ते तो कधीं विसरत नाहींत;
आणि आपल्या वैऱ्याचा नाश करण्यास व त्याचा सूड उगविण्यास हरतन्हेनें प्रयत्न
केल्याशिवाय राहत नाहींत; त्यासाठी कुलंगडीं करावयाचे त्यांना कांहींच प्रयास
पडत नाहींत; कारण ते स्वभावतःच कपटी असून लाघवी आहेत, आणि त्यांना
कारस्थानें व गारूड रचण्याची जातीचीच मोठी हौस आहे. ही मूर्ति गुणगणार्नी
मंडित असल्यानें एकटा त्रिंबकजीखेरीज करून बाकी प्रत्येक व्यक्तिविषयीं त्यांला
अविश्वास वाटावा यांत कांहीं आश्चर्य नाहीं. त्रिंबकजीवर तरी त्यांचें प्रेम बसलें, तें।
त्याच्या आंगीं तसेच गुण आहेत म्हणून. तो अगदीं हलका असल्यानें त्याचें त्यांला
भय बाळगावयास नको; आणि अति नीच असल्यामुळे त्याच्याविषयीं मत्सर उत्पन्न
व्हावयाला नको; आणि अत्यंत खुशामती धुंकी झेलणारा असल्यामुळे आपल्या उलट
वागून संतापवील, हेही मनांत आणावयास नको. अशा परमभक्तिमान सेवकाची
निष्ठा पाहून त्यांनीं त्याच्यावर अत्यंत प्रेम करावें आणि मानवजातींत कधीं कोणावर
ठेविला नाहीं असा त्याच्यावर विश्वास ठेवावा, हें विहितच आहे.
' याप्रमाणें बाजीराव साहेबांच्या अंगांत अनेक दोष मात्र आहेत आणि गुण
मुळींच नाहींत असें मात्र नाहीं. तेही आहेत व ते सांगितले पाहिजेत. ते बुद्धिमान
नाहींत असें खचित नाहीं पैशाच्या देव-घेवींत ते फार सचोटीनें वागतात. त्यांच्या
मनाला एकाद्याविषयीं भीति किंवा सूड घेण्याची इच्छा यांनीं ग्रासलें नसलें म्हणजे
तें दयार्द्र असतें. ते खर्च बेतानें करतात, परंतु कद्रू नाहींत. त्यांची चालरीत
सभ्यपणाची आणि प्रौढ आहे. त्यांच्या वर्तनांत आणखी कांहीं गोष्टी सांगण्या-
सारख्या आहेत, त्यांचा संबंध त्यांच्या राजकीय वागणुकीशीं कांहीं नाहीं हैं
खरें, परंतु त्या सांगितल्या पाहिजेत. ते अतिशय देवभोळेपणाचे केवळ बंदे गुलाम
आहेत. त्यांचें अर्धे आयुष्य उपासतापास, जपध्यान, पाठप्रार्थना आणि यात्रा यांत
व स्नानसंध्या, पूजाअर्चा, होमहवन यांत जातें. उत्पन्नापैकी बराच भाग मंत्रतंत्र
प्रकरणांत खर्च होत असतो, आणि कांहीं करूं लागले तरी मुहूर्त, शकुन अपशकुन
हे पाहत असतात, त्यामुळे त्यांना चैन पडत नसतें. परंतु हा प्रकार त्यांच्या ऐष-
आरामाला किंवा चैनबाजीला आड येत नाहीं. स्नानसंध्यादिकर्मात त्यांचा जेवढा वेळ
जातो तेवढा शिवाय करून बाकी सारा अनाचाराच्या, लाजिरवाण्या गोष्टी करण्यांत
जातो. ते बाहेर मोठा सोवळेपणा दाखवितात. परंतु खुषमस्करी मंडळी आणि निर्लज्ज
बायका ह्यांत बसून प्रहर सहा घटका घालविल्या वांचून त्यांचा दिवस जात नाहीं.
