खान्यांत घेऊन वाड्यांत आणिलें. नंतर दादा मुरलीधराचे देवालयीं येऊन राहिले.
तेच दिवशीं रात्रीं श्रीमंतांनीं भोजनास बोलाविले. भुईवर भोजन करीत होते, ते ते
दिवशीं ताटांत जेवले. पुढें कारभार घ्यावा आणि सिंद्याचें देणें भागवावें असें श्रीमं-
तांनीं म्हणतांच माझ्या जवळ पैका नाहीं आणि मला कारभारही नको. आजपर्यंत
कैदेत जन्म गेला. आतां म्हातारपणीं श्रीमंतांनीं सुखें घरीं राहूं दिलें तर राहीन.
नाहीं तर वाटेल तेथें ठेवावें, माझें कांहीं म्हणणें नाहीं.’ जुना मुत्सद्दी म्हणून बाजीरावानें
मोरोबास आदर दाखविण्याचें ढोंग केलें. पुढें अमृतरावाचा पुत्र यशोदाबाईस दत्तक
देण्याचें कारस्थान बाजीरावास कळलें, त्यावरून मोराबा दादा व बाबा फडके यांस
किल्ले घनगड येथें पाठविलें. सप्टेंबर स. १८०३ त मोरोबा मृत्यु पावला. स्त्री
चिमाबाई. त्याचा मुलगा नाना यानें पुढें इंग्रजी अमलांत बंड केलें. *

५ अमृतराव रघुनाथ व त्याचा वंश.—बाजीरावाचा वडील बंधु अमृतराव
सालाची आठ लाख नेमणूक घेऊन कुटुंब सुद्धां सन १८०४ चे आरंभी काशीस
जाऊन राहिला हें मागें सांगितलेंच आहे. काशी येथें अमृतरावानें मोठा लौकिक मिळविला.
घाट, देवालयें अन्नछत्रें, वगैरे धर्मकृत्यांत काशी येथें त्यांचें नांव विख्यात झालें. कांहीं
काळपावेतों ब्राह्मणसंतर्पणाच्या कामीं पेशवाईनें पुणे सोडून काशी व ब्रह्मावर्त येथें
वास्तव्य केलें अशी लोकांची भावना झाली. बिशप हीबर यानें आपल्या प्रवासवर्ण-
नांत अमृतरावाच्या दानशौर्याचें वर्णन केलें आहे. बाजीरावाची रवानगी ब्रह्मावर्तास
झाल्यावर पुढें सहा वर्षांनीं ता. ६-९-१८२४ रोजीं अमृतराव काशी येथें मरण पावला.
त्यानें जी इंग्रजांशीं निष्ठा एकदां धरली ती अखेरपर्यंत चालविली. स. १८१४ त गव्ह-
र्नर जनरल लॉर्ड हेस्टिंग्स काशीस गेला होता, त्यानें अमृतरावाची भेट घेतली त्याची
खालील मनोरंजक हकीकत त्यानें आपल्या खासगी रोजनिशींत लिहून ठेविली आहे.

‘ ता. ३१-८-१८१४ रोजीं अमृतराव माझे भेटीस आले. ते हत्ती घोड्यांच्या
स्वारीनें प्रवेशद्वारापर्यंत येऊन तेथून पुढें पालखींतून बंगल्यांत आले. त्यांच्या अंगावर
भलीं मोठीं मौल्यवान रत्नें होतीं. लॉर्ड वेलस्लीनें मराठ्यांचें राज्य लवकर नाहींसें
करण्याकरितां अमृतरावास सात लाखांची नेमणूक देऊन भावापासून फोडलें. मी
अमृतरावास एक नवीन कृतीची चांगली बंदूक व विनायकरावास दोननळी पिस्तूल
नजर केलें, त्याबद्दल त्यांस फार संतोष वाटला.’