आणि सलाबत व निजामही फ्रेंचांच्या मदतीनें पेशव्यांचा पाडाव करण्यास
उत्सुक होते. 'पुढें फिरंग्यांकडील वर्तमान आलें कीं,ता. २६ आगष्ट १७५७
रोजीं विशाखापट्टणहून डेरे बाहेर केले जे इकडे यावें. ३० ऑगस्टला कूच
केलें. पुढे कूच दरकूच इकडे येणार.' [ १. ७८ ] २५ सप्टेंबरपर्यंत
बुसी निजामास येऊन मिळाला नव्हता. ( १. ८० ) परंतु २६ सप्टेंबरास
मुसाबुसी व हैदरजंग हैदराबादेस दाखल झाले. [ १. ११४ ] ' जीवन-
रायाचे मार्फतीनें बसालतजंगांनी कबूल केलें कीं, पंचवीस लाखांची
जहागीर व नगर आम्हांस द्यावें, शहानवाजखानास दौलताबाद, अंतूर
करार करावें, चहूं लाखांची जहागीर द्यावी; परंतु निजामलीस बोलावितात.
वरकड मराठे मुजफरखानास बोलावतात. यावरून कांहीं कपटभाव
ऐसेंही वाटतें. तर यथार्थ वर्तमान दरगाह कुलीखानाचे किंवा दुसरे
कोणाचे मार्फतीनें काढून जरूर लिहावें,' असें पेशवा दीक्षितास ११
सप्टेंबरास लिहितो. [ खं. ३. व ४९४ ]. ' भाऊ भाऊ सलाबतजंग
बसालतजंग झगडून मरतात. जो कोणी पंतप्रधानाचे अखत्यारीची
सुभेदारी काढूं म्हणेल, त्याचे पाठीवाटे काळीज निघेल. ' [ ६. ३५७.]
१२ सप्टेंबरचें वर्तमान. ' नबाब शहरास ( म्ह. औरंगाबादस ) येतात.
श्रीमंतांशीं यांचा विरुद्धाचा विचार नाहीं. यांचे चितांत आपले (दीक्षिताचे)
विद्यमानें सलूखच करावयाचा आहे. हरप्रकारें श्रीमंतांची मर्जी रक्षावी
हेंच यांचे मानस दिसतें. ' [ ३. ४९५ ] सलाबतजंगांने औरंगाबादेस
जाऊं नये, असें पेशव्यानें ठरविलें असावें. कारण २२ सप्टेंबर स. १७५७
च्या पत्रांत नबाबानें, शहरास जाण्याचें कारण व आपली अडचण
सांगितली आहे. ' हल्लीं शहरींहून पत्रें नबाबाकडे, श्रीमंतांचा व नबाब
सलाबतजंग यांचा दारमदार ठरला, शहानवाजखानास दौलताबाद,
अंतूरं दोन किल्ले व पाच लाखांची जहागीर दिल्ही, श्रीमंतांसही जहागीर
बीस लाखांची दिल्ही, कजा वारला, म्हणून आली आहेत. या उपर पहावें
काय विचार करतील ' [ ३. ४९६ ] २२ सप्टेंबर १७५७.