' संगमेश्वराहून बारदेशीच्या मिठास जबर निरख पडे ती गोष्ट करणें. ये
गोष्टीचा जरा उजूर न करणें. ये गोष्टींत साहेबाचा बहुत फायदा आहे. '
इत्यादि मजकूर खं. ८ ले. २७ त आहे.

सन १६७८ त अनाजी दत्तो सचिवाच्या मार्फत जमीन महसुलाची
शिवाजीनें व्यवस्था केली. त्यांतलि उतारा. ' धान्याचा तह बसवून
आकार करावा. अखेर कामास एक ब्राह्मण अगर परभु कारकून ठेवावा.
जमिनीचे पोटफोडीं गावीं पीक काय पिकलें व काय धारा घ्यावा हें
त्या गरीबास काय ठाऊक. ह्याबद्दल तुमच्या महालचे मक्तेदार तुम्ही.
आजपासून आपले महालाचा आकार करणें. ह्याबद्दल खासा देशमुख व
देशकुळकर्णी व मुकादम व मोहतसर ( वजनदार ) चार रयता अशा
मिळवून एक विचारानें गांवचा गांव फिरून, ऐसें करणें कीं,
अमका गांव, त्याची रक्कम अमकी, त्याची जमीन अमकी,
त्यासि अवलदुम सीमा अमक्या, ऐसी जाती निवडून, त्यास पिकाचा
अजमास करून, कष्ट केल्यानें काय पिकेल, तें चौकस करून, ती
रक्कम त्या शेताच्या शिरीं बसवून, समक्ष पाहून आकार करणें. ऐसें
कीं, एक ठिकाण, मलिकंबरी रक्कम अमकी झाली, त्यामध्यें खरीफ एक
पीक अमकी, रब्बी दुपीक अमकी, ऐसी जात निवडून त्यामध्यें अमके
बिघे, अमका गल्ला, ऐसा पिकाचा आकार करून ठिकाणचे ठिकाणांत
पांच सात कुळें असलीं तरी असोत. त्या शेतावरहुकूम गांवखंडणी सारा
आकार करणें. सर्व तपाचा आकार तुम्हास करावयास आजपासून
फुरसत पुढील साल पावेतों दिली आहे. इतक्यामध्यें कुलतपा फिरून
गांवचे गांव व शेताचे शेत आकार करणें; आणि आकार चौकसीने
आम्हांस लिहिणें. आम्ही येऊन तयामध्यें तीन गांव तीन प्रतीचे पाहून,
आणि चौघांचे समक्ष समजाऊन खरें करून, एके गांवचा आकार असेल
त्यावरी रुजू घालून वजिन्नस सवाई, दिढी, दुणी बेरीज झाली, तरी
तुम्ही त्याप्रमाणें उत्पन्न करणें. येणें प्रमाणें कबूल करून कीर्द महालीं
देणें ' . ( खं. १५ ले. ३४० ).

स्वराज्यांत लूट, खंडणी, दरोडे, वगैरेचा उपद्रव रयतेस सहसा होत
नसे. तेथील रयतेवर जमिनीच्या साऱ्याशिवाय दुसरा कोणताही कर नव्हता.