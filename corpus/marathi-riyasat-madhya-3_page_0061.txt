मेजवानी दिली, त्या वेळीं 'दादासा० कोणते?' असे विचारीत ते पंक्तीतून
फिरले, ह्मणजे त्यांच्या डोळ्यांवर द्रव्याचा धूर आला होता, अशी आख्यायिका
आहे. यावरून त्यांच्या द्रव्यावर रघुनाथरावाचा डोळा असावा असें अनुमान
होतें. तीस वर्षाच्या पिढीजाद अनुभवानें हिंगण्यांची इभ्रत व ऐपत दिल्लींत
फार मोठी असून, शत्रुमित्रांवर छाप बसवून मराठशाहीचा पुरस्कार करण्यांत
ते दक्ष होते. राजधानींतील पक्ष, घडामोडी, निरनिराळ्या व्यक्तींचे स्वभाव-
विशेष व क़ावे इत्यादिकांचा योग्य विचार करून चौकसपणानें ते आपला मार्ग
ठरवीत असत. फौजेच्या खर्चास अंताजीपंत पैसा मागू लागला, तो हिंग-
प्यांनीं दिला नाहीं तेव्हां अंताजीनेंच रघुनाथरावाचें मन बिघडविलें
असावें. हिंगण्यांचीं कित्येक पत्रे मोठीं त्वेषाची आहेत. (६०५४५).
होळकरहिंगण्यांच्या हिशेबाचे कागद १७५२ ऑक्टोबरचे आहेत. (६०२५८,
२६९ व २७३). सखाराम भगवंत लिहितो 'अंतर्वेदीचे महाल तुम्हांकडे
आहेत, तेथील हिशेबाविशीं दोन चार पत्रे पाठविलीं, त्यांचें उत्तर आलें नाहीं.
तुम्हांसही एकदां रुबरू सांगितलेंच होतें. तीन सालें हिशेब नाहीं, तरी
पत्र पावतांच आजतागाईत हिशेब लवकर येत तें करणें. दोचौ रोजांत पाठविणें.
तुम्ही कदाचित् म्हणाल, वसुलाचे दिवस आहेत, तरी मागील हिशेब मागेंच
व्हावे, दोन दोन तीन तीन वर्षे कोठें हिशेबाचा गुंत राहिला आहे कीं काय ! हे
गोष्टी फटकाळ आहे. पत्रदर्शनी हिशेब येत तं करणें. या उपरीही तपसील
लिहिला तरी उत्तमच आहे!' [स. १७५४ ची अखेर, ६०३३४ व ४७१ ].
यानंतर भांडण विकोपास जाऊन ता. २० मे १७५५ रोजी रघुनाथरावानें
चार कलमें हिंगण्यांच्या कसुरीचीं त्यांम लिहून कळविली (६०३३९), त्यांत
हिशेब न देणें व वर्तनाची मगरुरी अशा दोन बाबतीं दाखल आहेत. अशाच
मतलबाचें पत्र महिपतराव चिटणीस रघुनाथरावाबरोबर होता त्यानेंही जून
१७५५ त हिंगण्यास लिहिलेलें आहे. (६०५४५,५५६). हिंगण्यांचे सवाल जबाब
एकत्र पाहण्यास मिळत नाहींत, परंतु ले. ४९९ आर्जवाचाच असून त्यांत
हिंगण्यांची मागणी दाखल आहे. ले. ३८३ चें पत्र जरी स. १७५८ सालचें