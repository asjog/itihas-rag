अमीरुल्-उमराव हुसेन अलीखान येऊन दाखल झाले आहेत. त्यांच्या मार्फत
बाळाजी पंडित यांजबरोबर करार ठरले आहेत. आमच्याशीं हुसेन अली मोठी
दोस्ती दाखवितात. त्यांनी आह्मांस दिल्लीतून निघून जाण्याची सूचना केली.
किसनसिंग व जीवळाल यांनीही तीच सल्ला दिली. त्यावरून मी वादशहाकडे
अर्जी करून निघून जाण्याचा हुकूम मागितला. त्याप्रमाणें आह्मांस हुकूम मिळतांच
फाल्गुन शुद्ध ९ रोजी आह्मी छावणी उठवून निघालों. रावराजे बुधसिंग
बुंदीकर यांसही त्यावेळी आह्मी आपले बरोबर बोलाविलें. परंतु त्यांस हैं
पसंत न पडतां, ते सय्यद अब्दुल्लाचे फौजेस जाऊन मिळाले. अजितसिंग
व ते एकत्र झाले. कोटाचे भीमसिंगाची फौज येऊन त्याची यांची लडाई झाली,
तींत जतसिंग हाडा मारले जाऊन बुधसिंग पळून गेले. आह्मा त्यांच्या मदतीस
फौज पाठविली. बादशाहाची सर्व जिंदगी सय्यदांचे हस्तगत झाली आहे. सय्य-
दांना तुह्मी ओळखतांच. आह्मी आतां आपले राजधानीस जात आहो. राणा-
साहेबांस पुष्कळ गोष्टी कळवावयाच्या आहेत. सबब आपण अंबर येथे येऊन
भेटावें. कळावे. (टॉड भाग १ पृ. ३२३.)
वरील हकीकती वाचून त्या वेळच्या भयंकर घडामोडींची कल्पना होते.
वाचकांची समजूत स्पष्ट व खुलासेवार पडावी म्हणून या हकीकती तपशीलवार
दिल्या आहेत. मराठे, मोगल व रजपूत या तिघांचा यांत संबंध कसा येतो हैं
ह्या तपशिळावरून कळून येईल.
दिल्लीच्या वरील प्रसंगांत निजामुल्मुल्कनें मराठ्यांशी सलोखा ठेवून पेशव्यास
' भाइचारा ' म्हणजे मेजवानी दिली. दिल्लीस विशेष मर्दुमकी गाजविण्याचा
प्रसंग मराठ्यांस आला नाहीं. फक्त शहरच्या रस्त्यांत अर्मानखानाशी मरा-
ठ्यांची मारामारी झाली तीन १५.०० मराठे कापले गेले, त्यांत संताजी भोसले
व बाळाजीपंत भानु हे दोघे प्रमुख गृहस्थ मृत्यु पावले. त्यांची भरपाई व
फौजेचा खर्च सय्यदांपासून बाळाजीनें चुकावून घेतला. मातुःश्रीसह बाळाजी ता.४
जुलई स. १७१९ रोजी गाताऱ्यास दाखल झाला.
' महाराजांच्या भेटी झाल्या, मुलें माणसें भेटविली. मातुश्रींची भेट झाली
यावरून बहुत संतोषी होऊन कृतार्थ झाले. सय्यदांकडून पन्नास हजार रुपये
दररोज पावत होते, त्याजपैकी निंमे फौजेस खर्च करून, बाकी खजीना बाळगून
