३ दाऊदखानपन्नीच्या कारभार (सन १७०८-१७१२). - औरंगजेब
बादशहाच्या वेळेपासून दक्षिणच्या सहा सुभ्यांस विशेष महत्त्व आलें.
पुढे पुढे तर दिल्लीतील कारभाऱ्यांचे पटेनासे झालें, म्हणजे दक्षिणेत येऊन
स्वतंत्र कारभार करण्याची हाव त्यांस उत्पन्न होत असे. झुल्फिकारखानास
दक्षिणची सुभेदारी पाहिजे होती; परंतु बहादुरशहानें त्यास आपल्याबरोबर
दिल्लीस नेल्यामुळे, दक्षिणच्या सुभेदारीवर दाऊदखान पत्नी यास झुल्फिकार-
खानाचा दुय्यम म्हणून बादशहानें नेमिलें. ही व्यवस्था फर्रुखसेयर गादीवर
येईपर्यंत म्हणजे सन १७१३ जानेवारीपर्यंत चालली. दाऊदखान हिंदूंचा बराच
पक्षपाती होता; आणि मराठे सरदारांची त्याम चांगली ओळख होती. औरंगजे-
बाच्या मरणसमयीं मराठ्यांनी शिवाजीच्या वेळचे स्वराज्य म्हणून जेवढे होतें तेवढें
बहुतेक सोडवून कबजांत घेतलें होतें. व्यंकोर्जाचा दासापुत्र रायभानजी भोसले
बादशाही फौजेंत सहा हजारी सरदार होता, त्याच्या वशिल्यानें शाहूची सुटका
झाली तेव्हां शाहू आपला 'आत्मिक' अशा भावनेने हैं स्वराज्य त्यास देण्यांत
येऊन, शिवाय मोगलांच्या सहा सुभ्यांवर चौथाई व सरदेशमुखी वसूल करण्याचा
हक्कही त्यास देण्यांत येणार होताः आणि त्याचे बदल्यांत शाहूनें फौज घेऊन
बादशहास मदत करावी असें ठरलं होतें. परंतु ताराबाईच्या खटपटीमुळे वरील
इकांच्या सनदा शाहूस मिळाल्या नाहीत; आणि ताराबाईशी लहून आपला हक्क
स्थापन करावा असा मुन्यिमख्खान वजिरामार्फत शाहूस जवाब मिळाला. पुढें
बजौर मुन्यिमखान स. १७११त मरण पावला, आणि मराठे सरदारांचा उपद्रव
मोगलांचे मुलखास होऊं लागला. प्रथमच मार्च १७११त वाईचें टाणें शाहूनें
हस्तगत केलें. पुढे दाऊदखानानें, सहा सुभ्यांवर चौथाई वस्सूल आपण होऊन
तुम्हांस देतों असा करार लिहून दिला. मात्र ही चौथाई त्यांनी परभारें वसूल
करूं नये, दाऊदखानानें वसूल करून घ्यावी, असा ठराव होता. परंतु लवकरच
ही व्यवस्था बदलली'.

४. निजामुल्मुल्कचा कारभार (स. १७१३-१५), त्याचा कौटुंबिक
वृत्तान्त.--मराठ्यांच्या इतिहासांत निजामाचें नांव चिरस्थायी असल्यामुळे
त्याचा पूर्ववृत्तान्त प्रथम सांगितला पाहिजे.
