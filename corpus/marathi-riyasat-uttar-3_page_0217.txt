पुण्यास येऊं शकला नाहीं. त्यांतून बारामतीच्या लढाईनें सर्वासच दहशत बसली.
यशवंतराव व त्याचे सरदार पुण्याचे रस्ते रोखून आणि सभोंवारचा प्रान्त लुटून
आपला निर्वाह करीत होते. त्यांतून मार्ग काढीत बक्षी ता. २२-१०-१८०२
रोजी वानवडीच्या तळावर येऊन उतरला. तेथें बाजीरावाचे कांहीँ सरदार येऊन त्यास
सामील झाले. वक्षीनें बाजीरावास भेटून त्यास पुष्कळ धीर दिला. तो म्हणाला
आम्ही होळकरास तोफांनी उडवून देतों, आपण फक्त लढाईचा तमाशा पाहवा.
पण तत्पूर्वी थोडें खर्चास मात्र द्या.' त्यावरून बाळाजी कुंजरानें त्यास दोन तीन लाख
खर्चास देऊन होळकराशीं लढण्याची तयारी केली. बाजीरावानेही आपल्या सरदारांस
निक्षून ताकिदी केल्या की सर्वांनी झट्टन वक्षीचे साह्य करावें. विरुद्ध पक्षांच्या या
हालचालींवर यशवंतरावाची पूर्ण नजर होती. युद्धकलेंत त्याची बरोबरी करणारा दुसरा
इसम त्या वेळीं मराठी राज्यांत नव्हता. हाताखालचे सरदार सुद्धां आजपर्यंतच्या
अनुभवानें चांगले तयार झाले होते. शिवाय त्यांच्या अंगीं निकराचा व संतापाचा
आवेश संचारला होता. बाजीराव व दौलतराव दोघेही बडे बापके बेटे, स्वतः कर्तृत्व-
शून्य, हरेक गोष्टींत दुसऱ्यावर अवलंबून राहणार, आणि केवळ कपटनीतीनें वेळ
मारून नेणारे होते. होळकरास आपल्या दौलतीची दुर्दशा पाहून त्वेष चढला होता,
आणि आनुवंशिक करामत दाखविण्याची धमक उत्पन्न झाली होती. एकवार बाजी-
रावावर चांगला शह बसवावा, आणि अमृतरावाची कारभारावर स्थापना करून
होळकरशाहीची व्यवस्था त्याजकडून लावून घ्यावी, येवढेच त्याचे उद्देश असून त्या
संबंधानें अमृतरावाशीं त्याच्या सारख्या वाटाघाटी चालू होत्या. बाजीरावास पदावरून
काढण्याचा किंवा त्यास नाहींसा करण्याचा यत्किचित् विचार यशवन्तरावाचे मनांत
नव्हता. कसा झाला तरी तो शिपाईगडी होता. भ्याडपणा धारण करून आयत्या वेळीं
दगा देण्याचा त्याचा स्वभाव असता तर त्यानें बाजीरावास पुण्यांतून पळून इंग्रजांचे
आश्रयास जाऊं दिलें नसतें. यशवन्तरावाच्या स्वभावाची पारख बाजीरावास कधींच
झाली नाहीं. पाराजीपंतास होळकराकडे पाठवून पोकळ बोलाचालींत तो वेळ मारून
नेत होता. यशवन्तरावानें बारामतीच्या तळावरूनच निर्वाणीचा निरोप कळविला कीं,
आपण धनी, आपणाशीं विरोध करण्याची माझी इच्छा नाहीं. सिंद्यांचा व माझा
समेट करून द्या. असा समेट झाला तरच इंग्रजांवर दाब बसून राज्याचा बचाव
होईल; म्हणून शुष्क वाटाघाटींत कालहरण न करतां आमच्याशीं बोलणें करण्यास
तुमच्याकडील बाळोजी कुंजर व दाजीबा देशमुख आणि सिंद्यांकडील निंबाजी भास्कर
