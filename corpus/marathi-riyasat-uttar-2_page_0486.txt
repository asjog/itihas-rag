पाडाव आल्या. दारूगोळा आणिला. त्यांचे कित्येक सरदार लालखान व वजीर-
खान पठाण व असगलखान वगैरे ठार जाले. तोफांच्या मारानें बारा पंधराशें
मुर्दा पडला. दुसरे दिवशीं १२ मार्च रोजी तोफा तोफांची लढाई लागली, ती
संध्याकाळचा सहा घटका दिवसपर्यंत चालली. तेव्हां बोलणें लाविलें, मार बंद
करावा व तह व्हावा. त्यावरून मार बंद करविला. तहाचे बोलण्यांत मुख्य मैनु-
द्दौलानें एवढा नाश केला, तो तुमचेजवळ नसावा, तरच तह घडेल. या गोष्टीस
अनमान करूं लागले. शेवटीं मैनुद्दौलास जाच न सोसे, तेव्हां इकडे राजकारण
लाविलें कीं, ज्या गोष्टी जाहल्या त्या चूक, याउपर मीच आपलेजवळ शरण येतो.
चित्तास येईल तें करावें. तेव्हां करार करून घेतला की, ज्यांत आम्हांस संदेह तें
करूं नये. त्याप्रमाणें कबूल करून त्याची भेट होऊन बंदोबस्तांत ठेविलें. इतकें
करावयाचें कारण, लढाईचे दुसरे दिवशीं नबाब अगदीं बुडवावा असेंच जालें होतें.
सर्व सरदारांचेंही मानस होतें; व आचरणें ही तशींच त्यांजकडून जालीं. परंतु
पूर्वीच्या समयास नबाब उपयोगास आले, याकरितां रक्षण केलें. पुढें तहाचें बोलणें
सरकारचे अंमल वीस वर्षाचे मिळन तीन करोड रुपये कमकसर वाजवी येणें व मस-
लतीस खर्च बसले दोन करोड मिळोन पांच कोट रक्कम तीन वर्षात द्यावी; तीस
लक्षांचा मुलूख व दौलताबादचा किल्ला सरकारांत द्यावा; भोसल्यांचे महाल दाबले व
ऐवज देणें त्याचा फडशा करावा; याप्रमाणें ठरावांत आलें. आठ दिवसांत कागद-
पत्र होतील. जिवाजी बल्लाळ, भोसले, होळकर, हुजरात यांनी लढाई चांगली
केली. सारांश, ईश्वरी कृपा व श्री छत्रपति महाराजांचा आशीर्वाद येणेंकरून गोष्ट
घडली.' ता. १४ एप्रिल स. १७९५. अशाच मतलबाचें पत्र छत्रपतींसही लिहिलेलें
आहे (भा. व. १ प. या. ८. १०,११). खडर्याच्या यशाबद्दल बाबूराव
आपटयास कृतकृत्यता वाटून त्यानें साताऱ्याहून नानास लिहिलेलें पत्र भजक-
वृत्तीस साजेसेंच आहे. 'स्वामींचे मनसब्याची शर्थ जाली, चक्रव्यूहाची रचना
करून लढाई घेतली. स्वामींचे कृतीस महान् यश आलें. तेणेकरून जो आनंद
जाला, तो पत्रीं लिहवत नाहीं. श्रीमंतांचे यश तों निश्चयात्मकच; परंतु आपले
शरीरप्रकृतीची व श्रीमंतांचें सूक्ष्मतनु व दिवस उन्हाळ्याचे, याकरितां चिंता
आहे.' यावर नानानें लिहिलें, 'श्रीमंतांची शरीरप्रकृति नाजूक खरी, परंतु ईश्वरी
कृपेनें खाशांचे प्रकृतीस श्रम पडावे येथपावेतों आलेंच नाहीं. उष्ण काळ आहे,
त्याचे उपचार होतात, ब दौलत आहे तेथे सोसावेंहीं लागतें. चिंता करूं नये.'

