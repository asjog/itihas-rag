-रोजीं झाल्या. परशुरामभाऊनें आपल्या हाताखालीं वागावें असें नबाब म्हणत
होता, पण ती गोष्ट भाऊनें साफ नाकारली. पुण्यास मॅलेट व नाना यांनीं कायम
तहावर सह्या केल्यानंतर पुढें ४ जुलई रोजीं त्या तहावर निजामाची सही झाली.
तहनाम्यांत १४ कलमें असून तीं सर्व येथें देण्याचें प्रयोजन नाहीं. पारसनीसांनीं
मॅलेटच्या चरित्रांत पृ. ४० वर तो तह संपूर्ण दिला आहे, ऐ.टि.५-३६ येथेही तो
दिला आहे. त्यांतील मुख्य आशय असा कीं, तिघांनीं टिपूच्या राज्यावर मोहीम
करून जो मुलूख सुटेल तो सारखा वांटून घ्यावा. तह ठरत असतां एक पेश-
व्यांनीं व एक निजामलीनें अशा दोन अवांतर बाबती इंग्रजांकडून कबूल करून
घेण्याचा प्रयत्न केला, पण त्या इंग्रजानीं मान्य केल्या नाहींत. काशी क्षेत्र इंग्रजांच्या
ताब्यांत असून तेथील विश्वेश्वराचें मंदिर औरंगजेबानें पाडून तेथें मशीद बांधली
होती, ती मशीद पाडून पुनः तेथें मंदिर पूर्ववत् करण्यास इंग्रजांनीं मान्यता द्यावी
अशी नानानें मागणी केली. मॅलेटनें हें म्हणणें युक्तीनें रहित करविलें. निजाम-
लीनें इंग्रजांकडून या तहांत असें कलम सुचविलें कीं, मागें पुढें पेशव्यांनीं
आपणांवर स्वारी केल्यास, इंग्रजांनीं आपणांस मदत करून त्यांचें निवारण करावें.
ही गोष्ट मान्य न करितां कॅप्टन केनावेनें तहावर निजामाची सही घेतली. मरा-
ठ्यांच्या फौजेबरोबर मॅलेट व निजामाच्या फौजेबरोबर केनावे मोहिमेंत हजर होते.
इंग्रज सेनापति प्रथम म. १७९० त मेडोझ व स. १७९१ पासून पुढें युद्ध संपे-
पर्यंत खुद्द लॉर्ड कॉर्नवालिस, मराठ्यांचे हरिपंत फडके व परशुरामभाऊ पटवर्धन,
आणि निजामाच्या तर्फेनें त्याचा मुलगा पोलादजंग, मशीरुन्मुल्क व मीर आलम
वगैरे युद्धांत होते. श्रीरंगपट्टणावर जाण्याचे मार्ग व तिकडचे नकाशे वगैरे
नानानें मागविले होते.*

३. युद्धक्षेत्रांतील विस्कळित प्रसंग, धारवाड व बंगलोर
( मार्च १७९१ ).—युद्धारंभींच स. १७९० च्या पावसाळ्यांत इंग्रजांचीं दोन
पलटणें आपल्या फौजेबरोबर घेऊन परशुरामभाऊ धारवाडावर आला; आणि
धारवाड घेण्याच्या भरांस तो पडला नसता तर लगोलग पुढें त्याची व मुख्य
इंग्रज फौजेची गांठ पडून म. १७९१ च्या पावसाळ्या पूर्वीच युद्ध संपलें असतें.
मुख्य श्रीरंगपट्टणची राजधानीच हस्तगत झाली असती तर धारवाडसारख्या
मागच्या ठाण्यांची काय मातबरी होती ! मराठे या युद्धांत केवळ शेंडीस फुलें