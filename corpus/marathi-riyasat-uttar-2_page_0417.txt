जागां रजवाडे यांस लिहून दंगा माजवावा, आणि इकडे मोगल, भोसले, इंग्रज सुद्धां आणून जमाव पाडावा असें कारभारी यांचें मानस आहे. पाटीलबाबांस इकडे गोवून तिकडील फौज तिकडे गोंववावी, असा सगळा जाबसाल होळकराचे लढाईवर येऊन ठेपला आहे. होळकराचा पराभव जाल्यावर कारभारी यांस जड पडेल. श्रीहरीची इच्छा असेल तसें घडेल.' (कोटेकर पंडित दप्तर ).

यावरून इतका निर्णय उघड दिसतो की, होळकरास उठवून महादजीचा पाडाव करावा, आणि त्यासाठीं जरूर पडल्यास निजाम-इंग्रज यांची सुद्धां मदत आणावी, असा नानाचा निश्चय झाला होता. म्हणजे महादजीनें दाखविलेले कार-भारांतील दोष दुरुस्त करण्याची दिशाच कारभा-यांनी घेतली नाहीं. महादजीनें मात्र आपण होऊन माघार घेतली म्हणूनच प्रकरण हातघाईवर आलें नाहीं. पुढे उत्तरोत्तर महादजीची प्रकृति बिघडून तो बहुधा या मानसिक यातनांनीं खंगत जाऊन मरण पावला. त्याबरोबर राज्यनाशाची तयारी सिद्ध झाली.

जुन्या घराण्यांचा अभिमान महादजीस होता, तसा नानास नव्हता. सचिवा-सारख्या घराण्यांची नानानें दुर्दशा केली, तशीच छत्रपतिसंबंधानेही केली. महा-दजीचा हा एक मोठा आक्षेप नानाच्या कारभारावर होता. पूर्वी नानासाहेब, माधवराव वगैरेंनी छत्रपतींना दाबांत ठेविलें, पण त्यांना तखलीफ होऊं दिली नाहीं. अलीकडे नानाफडणिसानें बाबूगव आपट्याच्या मार्फत छत्रपतींस अगदींच संपुष्टांत आणिले. 'साताऱ्यास महाराज बंदींत होते, त्यांस फिरावयास मोक-ळीक करणे, ते कोणीकडे जाणार ? म्हणून पाटीलबावांनी सरकारांत अर्ज केला. त्यावरून माहुली संगमास बागेस वगैरे जाण्याची माफी दिली. परंतु यामुळे खऱ्या अडचणी दूर झाल्या नाहींत. * ' महाराजांचे खर्चाचा ऐवज परभारें महालां-तून ठरविला होता, तो कशास पाहिजे ? पुण्याहून नक्त खर्चास पाठवावें. राज-पागा, हत्ती, घोडे, कारखाने वगैरे कशास पाहिजेत ? ते सर्व इतमाम पुण्यास आणन लाख रुपयांवर खर्च आणिला. महाराजांची अमर्यादा करून चौकी पहारा ठेविला. राजमंडळाचे लोक कोणी जाऊं नयेत ऐसें केलें. चाकरीच्या बायका व लेकाबळे यांच्या अडीसऱ्या बंद केल्या. ते लोक उठोन गेले. राजपत्रे व कागद-पत्र यांचें कांही एक कारण ठेविले नाहीं.' नानानें सवाई माधवरावाचा सुद्धां असाच कडक बंदोबस्त ठेविला. यामुळे तो होतकरू पेशवा जिवास सुद्धां कंटाळून