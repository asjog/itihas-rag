तळावरून येत असतां, त्यानें आपल्या लोकांच्या शिरांचा गंज पाहिला. डोळ्यांस
पाणी आलें. पंधरा हजार निवडक मनुष्यें अल्पावकाशांत जायां झाली.
ओळखावयास सुद्धां कोणी नाहीं. शिरांचीं नाकें कापून डेऱ्यांपुढे कलवब्या-
प्रमाणें चबुत्रा घातला होता. मोठा प्रलय, फौजेत रडारोय सुरू झाली.
उभयतां भोईटे व अंताजीचा मुलगा तात्या हेही मरण पावले होते. अग्निप्रसाद
देऊन दत्ताजी परत फिरला, तो दिल्लीच्या वायव्येस सुमारे वीस मैलांवर
जनकोजीस मिळाला. तेथून सर्वांनीं दिल्लीजवळ येऊन मुज्मूचे टिळ्यानजीक
मुक्काम केला. गोविंदपंत बुंदेले बहादुरगडाहून लिहितो, 'पार्टालबुवा फौजसुद्धां
दिल्लीस जाणार. अब्दाली व रोहिले शुक्रतालीच आहेत. आह्मी दिल्लीपात्रेनों
पाटीलबुवांचे बरोबर येऊन पुढे बुंदेलखंडांत येतो. आज येऊन दिल्लीम दाखल
जाले. बुनगे जाठाचे मुलखांत रवाना केले. याच वेळीं वजा रही जाठाकडे
गेला, तो फिरून परत आला नाही [१०१५०]. 'आपण मंडे होऊन
यमुनापार शामली मेरठ्याराने जातात, मल्हारराव होळकर दरमजलीनी
येतात. ते व हे एक झाल्यावर बंदोबस्त उत्तमच होईल. यावरून होळकर
आल्यावर उभयतांनी मिळून यमुनेच्या पलीकडे जाऊन अब्दालीचा पाडाव
करावयाचा, असा शिंद्यांचा विचार ता. ३ जानेवारीस होता. परंतु मल्हारराव
होळकर आलाच नाही; आणि अब्दालीने मराठ्यांग आपल्या अंगावर
यमुनेपार येऊं दिलें नाहीं.
ता. ३ जानेवारी १७६० रोजी दत्ताजी दिल्लीस दाखल झाला. स्वतःचे
शौर्य व फौजेचा दम यांजवर भिस्त ठेवून आपण अब्दालीस जेर करूं अशी
त्यास हिंमत होती, 'दुराणी नामर्द, त्याच्यानें काय होणं आहे! आह्मा
गनिमी काव्यानें राहतों, तोंपावेतों एक दों रोजांत येऊन पोंचतों, असें
मल्हाररावांचेंही पत्र आलें आहे,' असें दत्ताजीनें घाबरलेल्या वजिरास कळविले;
आणि त्यास दिल्लीच्या किल्लयांतच स्वस्थ राहण्यास सांगितले. दत्ताजी हट्टासः
पेटून मार्गे सरकत नाहीं असें पाहून त्याची बायको भागीरथीबाई इनें नारोशंकर,
जानराच बाबळे, गोबिंदपंत बुंदेले व प्रत्यक्ष जनकोजी यांस भीड
