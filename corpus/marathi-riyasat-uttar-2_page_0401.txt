लढाया व धामधुमी चालू होत्या. अशा उद्योगाचें फळ ज्या त्या वेळीं मिळत
नसतें. पुढें स्वस्थता झाल्यावर मग द्रव्यप्राप्ति होते. तसा योग आतां लवकर येईल,
साताऱ्याप्रमाणें दिल्लीचें संस्थान निर्वेध कबजांत आलें, अशा भावनेंत महादजी
दक्षिणेंत आला. वरील दहा वर्षात तीन मोठे दुष्काळ उत्तर हिंदुस्थानांत पडले.
अडीअडचणीस त्याला निजामाकडून सुद्धां वीस लाख रुपये कर्ज घ्यावें लागलें.
निजाम, इंग्रज, तयमूरशहा व जमानशहा दुराणी, शीख सरदार व वजीर, अशा
अनेकांकडे स्वतंत्र कारस्थानें त्यास ठेवावीं लागलीं. रावराजा प्रतापसिंग माचेडी-
कर, गोसावी बंधू, चेतसिंग काशीनरेश, राघवगडकर चव्हाण, इस्माईलखान हम-
दानी, व खुद्द बादशहा व त्यांचें मंडळ, या सर्व धेंडांस पोसणें महादजीस भाग
पडलें. नानाच्या वकिलांसारखे महादजीचे वकील पोटार्थी होऊन दुसऱ्याच्या
दारापुढें तोंड वेंगाडीत कधीं गेले नाहींत. सारांश, महादजीनें पैसा कमावला
असला, तरी तो सढळ हातानें खर्चूनही टाकिला. खुद्द पुण्यास आल्यावर कोणी
सावकार कर्ज सुद्धां देईना अशी त्याची कुचंबणा होती. या स्थितींत नानानें महा-
दजीकडे सहा कोटी घेणें काढिलें, तें त्यानें कसें कबूल करावें ? या संबंधानें पुष्कळ
तक्रारी होऊन शेवटीं जो निकाल लागला तो * ता. १-१०-१७९३ रोजीं
निजामानें रेसिडेंट किर्न्वीस कळविला तो असा:—‘ पुण्याहून आम्हांस पत्र
आलें आहे कीं, महादजीच्या सर्व मागण्या कारभाऱ्यांनीं कबूल करून, पेश-
व्यानें त्याचे हिशेब पाहून त्यास पांच कोट रुपये देण्याचें मंजूर केलें. एवढी
रक्कम एकदम रोख महादजीस देण्याची सवड कारभाऱ्यांची नसल्यामुळे असा
ठराव झाला कीं. महादजीनें नवीन हस्तगत केलेला सर्व प्रदेश स्वतःकडे वहिवाटीस
ठेवावा. त्याचे उत्पन्नांतून वरील रकमेची फेड करून घ्यावी. आणि देणें फिटल्या-
वर मग पेशव्यांचा हिस्सा त्यांचे हवालीं करावा. तसेंच बादशाही कारभाराकरितां
पेशव्यांनीं आपली फौज महादजीचे ताब्यांत स्वखर्चार्ने नेहमीं ठेवून द्यावी. ’
अशा रीतीनें हा हिशेबाचा लढा तुटला.

४. लाखेरीच्या मैदानावर होळकरांचा संहार (२०-९-१७९२).—
महादजी पुण्यास येऊन एकएका कामाचा निकाल लावीत असतां उत्तरेंत
एक विपरीत प्रसंग घडून आला. त्यानें दक्षिणेंत येतांना, उत्तर हिंदुस्थानांतील
सर्व कारभार गोपाळरावभाऊच्या हवालीं केला. गोपाळरावभाऊ, आबाजी रघुनाथ