बंधूजी गायकवाड या नांवाचा त्यांनीं आपला एक हस्तक पुण्यास बाजीरावाकडे खटपट
करण्यास पाठविला. तेथें त्याची खुरसेटजी मोदी व त्रिंबकजी डेंगळे यांचे मार्फत
बडोद्यासंबंधानें कारस्थानें चालू झालीं. मुंबईचे इग्रजांतही फितूर करण्यासाठीं गोविंद-
रावाचा मेहुणा महिपतराव व हाफीज महंमद दाऊद हे दोघे इसम तेथें ठाणें देऊन
बसले. सर्व ठिकाणीं हरिभक्ति सावकाराच्या पेढ्या होत्या, त्यांचे मार्फत खटपटीचीं पत्रें
खेळूं लागलीं. मुंबई गव्हर्नराच्या हाताखालील वजनदार अधिकाऱ्यांस पैसे वगैरे
चारून तेथून गुप्त बातम्या काढण्याचे खेळ या मंडळींनीं चालू केले. बडोद्यांत
तख्ताबाई व सीताराम यांचीं रात्रीचीं खलबतें वारंवार चालून त्यांनीं आनंदरावाकडून
स्वदस्तुरचीं पत्रें पेशव्यास व गव्हर्नरास लिहून घेतलीं, कीं सीतारामाचे हवालीं
कारभार करावा. तसेंच पेशवा हाच मराठी राज्याचा मुख्य चालक, त्यानें आपली सत्ता
गायकवाडावर सांगून इंग्रजांचा जोर कमी करावा, असा या मंडळींचा घाट चालू
झाला. त्यासाठीं प्रथम शास्त्री यास बडोद्याचे बाहेर काढलें पाहिजे, त्याशिवाय भागणार
नाहीं, असें या मंडळीस वाटूं लागलें होतें

याच संधींत अहमदाबादची पेशव्याची वहिवाट दहा वर्षांच्या करारानें गायक-
वाडांस दिलेली त्याची मुदत संपणार होती इंग्रजांचा मुलूख गुजरातेंत ठिकठिकाणीं
असल्यामुळें त्यांना ही वहिवाट पुढेंही गायकवाडांकडेच राहावी अशी मोठी इच्छा
असून, त्यासंबंधानें एल्फिन्स्टन मार्फत पुण्यास बाजीरावाकडे इंग्रजांची खटपट चालू
झाली. बाजीरावाला अशी भीति पडली कीं इतउत्तर पूर्वीसारखीच ती वहिवाट गाय-
कवाडांकडे ठेविल्यास, तो कायमचा दाखला होऊन आपला हक्क शाबूद राहणार नाहीं.
म्हणून कांहीं झालें तरी गायकवाडाकडून ती वहिवाट काढण्याचाच बाजीरावानें निश्चय
केला. तेव्हां गुजरातच्या सुभेगिरीसंबंधानें बाजीरावाकडें अनेकांची खटपट सुरू झाली.
खुरसेटजी मोदीनें ती वहिवाट आपणास मिळावी असा प्रयत्न सुरू केला. पुढें ती
पेशव्यानें ता. २३-१०-१८१४ रोजीं त्रिंबकजी डेंगळ्यास दिली आणि त्रिंबकजीनें
आपल्या तर्फेनें विठ्ठल नरसिंह यास त्याकामावर अहमदाबादेस पाठविलें. स. १८१४
च्या फेब्रुवारींत एल्फिन्स्टनर्ने बडोद्याचे रेसिडेंटास निक्षून कळविलें, कीं गोविंदराव
बंधूजी पुण्यांत राहून भलभलत्या खटपटी करीत आहे त्यास तेथून परत बोलवून
घ्या. उलट शास्त्री यानें कारनॅकचे मार्फत एल्फिन्स्टनास कळविलें, कीं पुण्यांत मोदी
इंग्रजांविरुद्ध बाजीरावास चिथवीत आहे त्यास नोकरींतून एकदम काढून टाका. अशा
या उलटसुलट खटपटींनीं समग्र वातावरण कसें अतिरिक्त होऊन गेलें असेल याची
कल्पनाच केली पाहिजे. जितका या खटपटींचा निरास करण्याचा इंग्रजांनीं उद्योग