शिवाजी यांचे साम्य निकट आहे. ऐतिहासिक दृष्ट्या हॉलंडचा त्या वेळचा
पन्नास वर्षाचा इतिहास महाराष्ट्राइतकाच मानोरम व बोधप्रद आहे. मात्र
हॉलंडचा हा प्रकार शिवाजीच्या पूर्वी शंभर वर्षे घडला. शिवाय धर्माच्या
बाबतींत स्पॅनिश लोकांचे आचरण जितकें भयंकर व क्रूर होतें, तितकें
शिवाजीच्या वेळेस महाराष्ट्रांत तरी मुसलमानांचे नव्हतें. धर्मसंबंध सोडला
म्हणजे शिवाजी, संभाजी, राजाराम व ताराबाई या चौघांच्या कारकिदीं
एकदम घेतल्या तर हॉलंडच्या परिस्थितीची भरती होते. अंगच्या गुणां-
मध्येही त्रुइल्यम व शिवाजी यांचे साम्य बरेंच निकट आहे. दोघेही
धोरणी, दीर्घप्रयत्नी, स्वतःविषर्थी अत्यंत निरिच्छ, केवळ स्वदेश-
कार्यार्थ सर्वस्व खर्च करणारे असे होते. दोबांच्याही प्रयत्नास सारखेच
यश आलें. दोघांनीही स्वराज्यास स्वातंत्र्य मिळवून दिलें. त्या स्वातंत्र्याचे
परिणाम दोनही राष्ट्रांवर सारखेच झाले. मराठ्यांचा प्रभाव उत्तरोत्तर
वाढत जाऊन ते जसे कांहीं काळानें हिंदुस्थानचे अधिपति बनले, तद्वतच
हॉलंडचे डच लोक सर्व युरोपांत प्रमुख झाले. दोघांचाही उगम लहान व
विस्तार मोठा असा प्रकार झाला. इतकें निकट साम्य ह्या दोन इतिहासांत
असून डच लोकांचा इतिहास युरोपिन इतिहासांत बोधप्रद असा मानला
जात आहे. सर्व युरोपियन राष्ट्रांत स्वातंत्र्याची स्फूर्ति उत्पन्न करण्याचें मोठें
काम प्रथमतः डच लोकांनी केलें; आणि त्यांचाच कित्ता इतर राष्ट्रांनी पुढे
हळूहळू गिरविल्यामुळे युरोपची भरभराट झाली. मॉलसारखे इति-
हासकार आपणांस नाहींत एवढीच कायती उणीव आहे. आमच्यांतील.
विद्वानांनी ह्या विषयांत लक्ष घालून, आपल्या ह्या अप्रतिम ऐतिहासिक
काळाचे खरे महत्त्व डच इतिहासाच्या तोडीस नेऊन बसविले पाहिजे. *
* डच लोकांच्या इतिहासाचें महाराष्ट्रेतिहासाशी असणारे निकट
साम्य प्रथम नजरेस आलें होतें, पण त्यांतलें खरें रहस्य उघडें करणारें एक
उपयुक्त पुस्तक याच वेळेस मराठींत प्रसिद्ध झाल्यामुळे पहिला समज दृढ झाला.
तें पुस्तक सातारचे रा. द्रविड यांनी लिहिलेला नेदर्लदांतील बंडाचा इतिहास हैं
होय. द्रविड यांनी एका अत्युत्तम ऐतिहासिक भागाची महाराष्ट्रवाचकांस ओळख
दिली आहे. मराठ्यांचा साठ वर्षाचा इतिहास वाचतांना डच लोकांचा हा
इतिहास अवश्य वाचण्यालायक आहे. त्यायोगें भिन्न ठिकाणी घडलेल्या सम-
समान राज्यक्रांतींनी चित्तास चमत्कृति होऊन, इतिहासंशास्त्राच्या अध्ययनास
मदत होणार आहे. [ स. १९०२ ].
