आणिले. मसऊदच्या शत्रूंनीं दिलीरखानाच्या मदतीनें आदिलशाहीचा घात
केला. संभाजी हा दिलीरखानास मिळाल्यामुळे शिवाजी, कुत्बशहा व आदिल-
शहा या तिघांसही एकदम जिंकण्याची दिलीरखानास उमेद आली. परंतु
काठिण प्रसंगीं शिवाजीनें मदत केल्यामुळें वरील दोन्ही मुसलमानी राज्यांचा
कांहीं दिवस बचाव झाला. संभाजी व दिलीरखान यांनीं मोठी फौज पाठवून
भूपाळगड काबीज केला. त्यांत शिवाजीकडील पुष्कळ लोक मेले. पुढें दिली-
रखानानें विजापुरास वेढा घातला. तेव्हां त्या राजधानीनें संरक्षण करण्यास
शिवाजीनें फार कष्ट केले. विजापुरचे मुसलमान सरदार व मालोजी घोरपडे
हेही शहराचे बचावाची शिकस्त करूं लागले. शिवाजीनें आपल्या राज्यांतून
मुबलक धान्य व सामान शहरांत पोहोंचविलें, त्यामुळे विजापुरांत नेहमीं-
प्रमाणेंच स्वस्ताई कायम राहिली. उलट मोगलांचे फौजेस मराठ्यांनीं असा
बेसुमार त्रास दिला कीं, धान्याची व दाणावैर्णीची पंचाईत पडून निरुपा-
यास्तव दिलीरखानानें तहाचें बोलणें लाविलें. इकडे शिवाजीच्या फौजेनें
थेट औरंगाबादपर्यंतच्या मुलखांत शिरून दंगा उसळून दिला. औरंगाबाद-
जवळ असलेलें जालना शहर त्यानें लुटलें. मुअज्जमनें दिलीरखानास
धान्य किंवा पैसे पाठविण्याचें साफ नाकारिलें, आणि विजापुरकरांकडून पैसे
उपटून दिलीरखानास विजापुरांतून परत बोलाविले. ह्या वेळीं शिवाजीनें
मोठी फौज जमा केली आणि चारही दिशांकडे मोगलांच्या राज्यांत दंगा
उडवून दिला. नर्मदेपर्यंतचा प्रदेश लुटून अपरंपार लूट आणिली. वऱ्हाड,
खानदेश, बागलाण हे प्रांत त्यानें धुळीस मिळविले. १२ हजार घोडे व
लाखों रुपयांची संपत्ति शिवाजीस मिळाली. ह्या प्रदेशांत मोगलांकडे मराठे
मनसबदार होते, त्यांनीं बादशहाकडे गाऱ्हाणीं केलीं. ह्या सर्वांचा दोष
दिलीरखानाचे माथीं मारण्यांत येऊन, त्यास बादशहानें कामावरून दूर
केलें. तरी त्यानें कर्नाटकांतीळ विजापुरच्या मुलखांत स्वारी करून पुष्कळ
त्रास दिला. पेमनाइकानें तर त्याचा पुरा पराभव केला. अशा विपत्तींत
औरंगाबादेस परत येऊन तेथें आजारी पडून सन १६८० त (?) दिली-
रखान मरण पावला. बसातिन्-इ-सलातीन या विस्तृत इतिहासांतून वरील
हकीकत संक्षेपून घेतली आहे. शिवाजीनें मदत केल्याबद्दल मसऊदखानानें
शिवाजीचे फार फार आभार मानिले आणि वकिलाबरोबर वस्त्रें, जवाहीर,
हत्ती, घोडे वगैरे नजर पाठविले. शिवाजीनेंही त्यास यथोचित गौरवानें