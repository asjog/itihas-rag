८ अंतर्वेदींत लेककडून यशवंतरावाचा पाठलाग, ३ ते १७ नोव्हेंबर पावेतों,
हापड, खुर्जा, फत्तेगड, अलीगंज व फर्रुखाबाद पर्यंत.
९ दीग येथे वाढत चाललेला संग्राम, ५ नोव्हेंबर-२३ डिसेंबर १८०४.
१० भरतपुरचा संग्राम, ३ जानेवारी - १० एप्रील, १८०४.
११ सबळगड येथें यशवंतराव दौलतरावांची भेट, ११०४०१८०५. या भेटींत
चतुरसिंग भोसले, बापूजी सिंदे, अमीरखान वगैरे बहुतेक सरदार हजर.
१२ सिंद्याकडून रेसिडेंटास अटक, सिंदे होळकरांस फोडण्याचा इंग्रजांचा प्रयत्न,
जानेवारी - मे १८०५.
१३ कॉर्नवॉलिसची अल्पकालीन कारकीर्द, ३००७-१८०५-५.१००१८०५.
त्यानें वस्लीचें धोरण सोडून दिलें. सर जॉर्ज बार्लेची हंगामी नेमणूक.
१४ होळकराचें अजमिराहून माचेडी रेवाडीवरून पत्याळास प्रमाण, - सेप्टेंबर
१८०५; ऑक्टोबरांत लेककडून त्याचा पाठलाग.
१५ व्यास नदीवर राजपूरघाट येथे होळकराशीं इंग्रजांचा तह, २४०१२०१८०५.
१६ सिंद्याशीं नवीन तह, २३०११०१८०५, माल्कम व मुनशी कवल-
नयन यांजकडून.
ता. १६०४०१८०४ रोजी ग० ज० नें होळकराशीं युद्ध सुरू करण्याचे हुकूम
ठिकठिकाणच्या हस्तकांस सोडिले, ते यशवंतरावास कळण्यास विलंब लागला नाहीं. त्याला
मोठी ईर्षा वाटत होती कीं, शिंदे भोसल्यांना करतां आलें नाहीं तें आपण करून दाखवू,
आणि इंग्रजांचा पाडाव गनिमी काव्यानें करून मराठी राज्याचा बचाव करूं, यासाठीं
सर्व मराठा मंडळाची एकी करण्याची त्याला मोठी तळमळ लागली. आदल्या वर्षी
सिंदे भोसले जशी यशवंतरावाची पायधरणी करीत होते, तशीच तो आतां त्यांची
करूं लागला. बाजीरावास तर चैनबाजीपुढें कांहींच सुचेना. भोसल्यानें आपला कान
पिरगळून घेऊन पुनः युद्धाच्या भानगडीत पडावयाचे नाहीं असा निश्चयच केला
होता; आणि सिंद्याला पतंगाचा खेळ व युद्ध या दोन्ही कला सारख्याच किंमतीच्या
वाटत होत्या. सर्जेरावानं त्यास थोडीशी भर देण्याचा प्रयत्न केला, पण त्यांत त्याची
उचलबांगडी होऊन इंग्रजांनी सिंद्याचे हातपाय जास्तच जखडून टाकले. एवंच
यशवंतरावाला दुसरा कोणी साहाय्यक मिळाला नाहीं. फक्त भरतपुरच्या जाठानें

