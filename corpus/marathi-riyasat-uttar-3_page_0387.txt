कारभार सोडून माळव्याकडे गेला, तेव्हां त्याच्या जागीं चंदुलालचा भाऊ गोविंदबक्ष
याची नेमणूक करण्यांत आली. चंदूलाल व गोविंदबक्ष हे सर्वथैव रेसिडेंटाच्या तंत्रानें
चालत. महिपतराम होळकराकडे गेला तो पुनः परत आला नाहीं. होळकरांकडेच
असतां तो सन १८११ च्या सुमारास मारला गेला. दिवाण मीरआलम सन१८०८त
मरण पावला, तेव्हां मुनीरुन्मुल्क यास नांवाची दिवाणगिरी देऊन कच्चा कारभार
चंदूलालानें करावा असें ठरलें. त्या वेळीं मयत निजामअलीचे दोघे धाकटे मुलगे
शमशामउद्दौला व मुबारीजउद्दोला आणि चुलतबंधु इन्तियाजउद्दौला हे तिघे रंगेल
गडी वाटेल तशी उधळपट्टी चालवीत होते. त्या मुलांची आई आणि सिकंदरजाची
बायको जहान परवर बेगम या दोघींचा त्यांस पूर्ण पाठिंबा होता. त्यामुळे चंदुलालाचें
त्यांच्यापुढें कांहीं चाललें नाहीं. रेसिडेंटानें खुद्द निजामाकडे या संबंधानें तक्रारी केल्या,
त्यावरून निजामानें हुकूम दिला, कीं त्या दोघां भावांस पकडून त्यांचा बंदोबस्त करा.
एकदां सेप्टेंबर १८१४ त रेसिडेंटानें त्यांस पकडलें सुद्धां आणि गोवळकोंड्याच्या
किल्लल्यावर बंदींत ठेविले. तेव्हां थोडे दिवस हैदराबादेत कांहींशी शांतता झाली.
चंदूलालानें निजामशाहीचा कारभार स. १८०८ पासून १८४३ पर्यंत ३५ वर्षे
केला. इंग्रज रेसिडेंटाच्या कलाने वागून त्याने राज्यांत शक्य तेवढी सुधारणा केली.
मध्यंतरीं निजाम सिंकंदरजा ता. २१०५-१८२९ रोजीं मरण पावला, तेव्हां त्याचा
मुलगा नासीरउद्दौला पदारूढ झाला. परंतु यामुळे चंदूलालाच्या कारभारांत फरक
घडून आला नाहीं. निजामाच्या राज्यास अतिशय कर्ज झालें, त्याचें निवारण न
करतां आल्यामुळे चंदूलाल यास राजीनामा देणें भाग पडले, (ता. ६०९०१८४३ ).
त्यानंतर ता. १५०४०१८४५ रोजीं तो मरण पावला. त्यास दररोज १ हजार रु.
तनखा होता. चंदुलालाचे पश्चात् त्याचा पुतण्या राजाराम बक्ष यानें निजामशाहीचा
कारभार कांहीं दिवस केला. निजामाच्या राज्यांत चंदूलालाचा व त्याच्या घराण्याचा
लौकिक मोठा आहे. तो स्वतः उदार, धर्मनिष्ठ व दयाळु होता, अशी त्याची ख्याति
असून, त्याची वाखाणणी सर्व इंग्रज रोसडेंटांनी केली आहे. हैदराबाद येथील रेसि-
डेटाच्या बंगल्यांत त्याची अस्सल तसबीर आहे.
निजामशाहीस कर्ज झालें त्या बाबतींत पामर आणि कंपनी या नांवाच्या इंग्रज
पेढीचा त्या वेळीं मोठा गवगवा झाला. ही पढी अलाहाबाद येथे स्थापन झाली होती.
सिंद्याचा रेसिडेंट कर्नल पामर यानें एका मुसलमान बाईशीं लग्न केलें, तिच्या पोटी
त्यास तीन मुलगे झाले, त्यांची नांवें जॉर्ज, वुइल्यम व हेस्टिंग्ज. वडील जॉर्ज पामर

