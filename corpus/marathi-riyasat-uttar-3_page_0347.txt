'महाराज महाराज' म्हणून नेहमीं त्यानें चढवून धरलें. त्यास घटकेंत चढवावें, घटकेंत
दाबावे, थोडा धाक दाखवून त्यास नरम करावें, असा प्रकार माल्कमनें सारखा
दीड वर्ष चालविला. या गोष्टी मनांत चांगल्या उतरण्यास ग० ज० नें इंग्लंडचे
सरकारास वेळोवेळीं या दोन वर्षात हजार पांचरों छापील पानांचे जे भरपूर वृत्तान्त
लिहून पाठविलेले उपलब्ध आहेत, तेच वाचले पाहिजेत. मराठी कागदांत या
हकीकती कोठेही नमूद नाहींत. या वेळच्या अंतस्थ राजकारणांची गुंतागुंत एवढी
अवघड आहे, की तिची स्पष्टता करण्यास पुष्कळ गोष्टींचें अनुसंधान ठेवून विषय-
विस्तारही वराच करावा लागणार आहे.
स. १८०४ त कर्नल मरे उज्जनीला पोंचला तेव्हां, 'त्याचे मदतीस तुम्ही आपलें
घोडदळ ताबडतोब पाठवा आणि स्वतः तुम्ही आपली सर्व फौज घेऊन बऱ्हाणपुर
सोडून एकदम उज्जनीस निघून जा,' असा लकडा इंग्रजांनी दौलतरावास लाविला.
मुख्यतः यशवंतरावाशीं चालणारें युद्ध घोडदळाच्या गमिनी काव्यानें होणार, पावसाळ्यांत
अवघड ठिकाणीं तोफखान्याचा व पायदळाचा निभाव लागणार नाहीं हैं ओळखून,
होळकराशीं सामना करण्यास दौलतरावाचें रिकामें बसलेलें घोडदळ पुढे आणावें आणि
सिंदे होळकरांचा झगडा जुंपवून देऊन पुनः सिंद्याचें संरक्षण केल्याचें श्रेय आपण मिळवावें,
असा हा इंग्रजांचा डाव होता. क० मरे उज्जनीस आला, तेव्हां तेथें अंताजी गिरिधर
नांवाचा सिंद्याचा कारभारी होता, त्याला मरेनें निकड लावली, की सिंद्याचें घोडदळ
एकदम आणा; निदान पेंढा-यांची फौज तरी पाठवा. परंतु ती फौज कांहीं केल्या येईना.
बापूजी सिंद्यास दौलतरावाचे हुकूम गेले, कीं तुम्हीं ताबडतोब जाऊन मरे यास
सामील व्हावें ? परंतु हुकूम पोंचण्यापूर्वीच बापूजी सिंदे यशवंतरावाकडून खर्चास
घेऊन इंग्रजांविरुद्ध त्यासच सामील झाला होता. खरें पाहतां सिंद्याची मुख्य अडचण
पैशाची होती, इच्छेची नव्हती. सर्व फौज व कंपू अहोरात्र त्याजपाशीं धरणें धरून
बसले होते. सर्वत्र अंदाधुदी माजल्यामुळे जमेच्या नांवानें पूज्य होतें. आज तीन
चार वर्षे सारखे युद्धप्रसंग चालू असल्यामुळे त्याचा खर्च अतोनात वाढला होता.
सावकार सुद्धां कोणी उभा राहीना. प्रत्यक्ष दौलतरावासही सारखे उपास पडत होते.
अशा स्थितींत पोटास मिळाल्याशिवाय फौज बाहेर कशी पडणार ? गया बयां करून
इंग्रज रेसिडेंटाची समजूत पाडण्यासच दौलतरावास नाकी नव येत होते. कर्ज द्या,
मुलूख गहाण घ्या, पण कसेंही करून खचर्चास द्या, हेंच तो सारखा इंग्रजांकडे मागत
होता. इंग्रज तरी पैसा कोठला आणणार ? सारखीं युद्धे चालू राहिल्यामुळे तेही
