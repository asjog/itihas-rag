बाह्य देखाव्याकडे नजर न देतां खग मतलब साधून घेण्याची युक्ति जय-
सिंगानें शिवाजीस सांगितली. जयसिंगार्ने बादशहास लिहिलेल्या पत्रा-
वरून त्याचें मुत्सद्दी शहाणपण चांगले व्यक्त होतें. त्यांत दोनही बाजूंचा
त्यानें यथायोग्य विचार केलेला आहे. शिवाजी भिऊन शरण आला नाहीं,
हैं त्यावरून सिद्ध होतें. कदाचित् आपले जिवास कमजास्त झाल्यास
राज्याची सर्व व्यवस्था करून नंतर तो भेटीस गेला. बादशहाच्या अवि-
श्वासी स्वभावामुळे जयसिंगार्ने रचिलेला घाट पुढें बिघडला, त्याचा दोष
जयसिंगाकडे येत नाहीं. तो घाट सिद्धीस जाता तर रजभूतराजांप्रमाणेंच
शिवाजी हा एक मांडलिक राजा बनला असता. शिवाजीनें आपले करार
यथायोग्य पाळिले. पुढें तो बादशहावर उठला, त्याची जबाबदारी जय-
सिंगाकडे नाहीं.
ह्या प्रसंगानिमित्त बादशहा व जयसिंग ह्यांजमध्यें जो षत्रव्यवहार
झाला, तो पॉरस येथील नॅशनल लायब्ररीच्या लेखांत प्रो. जदुनाथ सरकार
ह्यांस उपलब्ध झाग. त्यावरूनच मागील पुरंदरच्या वेढ्याची हकीकत
त्यांना मॉडर्न रिव्ह्यूमध्यें जुलई १९०७ त छापिली. परंतु तो पत्रव्यव-
हार तेथेंच बंद झाला. त्यापुढचा उपलब्ध नसल्यामुळे, शिवाजी पुढें
बादशहाचे भेटीस गेला, त्यासंबंधाची तितकी तपशीलवार व भरंवशाची
हकीकत मिळत नाही. त्यामुळे शिवाजी कोणत्या उद्देशानें गेला, तेथें त्याचा
व बादशहाचा बेबनाव कसा झाला, आणि त्या प्रसंगांतून त्यानें आपली
सुटका कशी करून घेतली, ह्यांविषयीं नाना प्रकारचे तर्कवितर्क अद्यापि
चालू आहेत.
शिवाजीचा व बादशाहाचा तह ठरला, त्या वेळीं बादशहाचें खालील
पत्र शिवाजीस आलें. (खं.८-१४).
' ........ मुसलमानी धर्मरक्षक शिवाजीराजे यांनों बादशाही कृपेचे
उमेदवार होऊन जाणावे, कीं सांप्रत तुमचें पत्र बहुत नरमाईचें राजे
जयसिंग यांची भेट, आपलें केलेलें कृत्य माफ व्हावें, म्हणोन घेतल्याचें,
पावून मजकूर ध्यानास आला. यापूर्वी तुमचे मनांतील हांशील सरकारकाम-
दारांनी समजविलें होतें, कीं तुम्ही आपले कृत्याचा पश्चात्ताप करून या
दौलतीचे आश्रयास येऊन, वीस किल्ले आपणाकडील इकडील कामदारांचे
स्वाधीन करून, बारा किल्ले ब त्या खालचा मुलूख एक लक्ष होनांचा,

