तेवढ्या टापूंतील घाटमाथ्यावरील मोठमोठे किल्ले हे शिवाजीच्या हस्तगत
कसे झाले, हैं कळून येईल. नकाशावर वसईवरून इंदापुरपर्यंत एक रेघ-
काढून, इंदापुरवरून कोंकणांत राजापुरपर्यंत दुसरी रेघ काढावी. म्हणजे
राजापुरपासून वसईपर्यतचा किनारा ही पायाची रेषा धरून इंदापुरच्या
शिरोबिंदूवर जो त्रिकोण होईल, एवढा टापू स्थूल मानाने शिवाजीनें ह्या
तीन चार वर्षाच्या उद्योगांत आपल्या कबजांत आणिला. समान संकटामुळे
निरनिराळ्या पक्षांतील भेदभाव नाहींसे होतात, आणि तें संकट परिहार
करण्याचा पुढाकार घेऊन जो उद्योग करूं लागतो, त्यास ते कसें साह्य
करितात, हा प्रकार शिवाजीच्या ह्या उपक्रमांत चांगला व्यक्त होतो.
त्यामुळेच शिवाजीला लवकर यश येत गेले. शिवाजीची जरब जिकडे
तिकडे बसत चालली. द्रव्यसंचय झाल्यामुळे फौजफांटा वाढला. 'द्रव्यें-
करून लोक राजी राहतात, किल्लेकाव्यानें मुलूख जेरदस्तींत येतो, मुलूख
मिळाल्यावर राज्य साध्य होतें. मोगलाई राज्यांत बिकट जागा सह्याद्री
ओळ. त्या मुलुखांतील लोक माहीतगार, पावसांत डोंगरावर चढणे,
झाडीत शिरणें, यास मावळे व कोंकणे यांवांचून घडणे नाहीं; हेच
आधी ठेवावे. त्यांत सरदार एसजी कंक, तानाजी मालुसरे, पासलकर,
देशपांड्ये वगैरे यांस सरदारी व किताबा देऊन नांवनिशीवार शिपाई
ठेविते झाले. नामांकित मनुष्य शिपाई असेल तेथून आणावा, किल्यांचीं
राजकारणें करून किल्ले घेण्यास आपणच जावें, भेदांनी व माहितगार
यांचे युक्तींनीं ते घ्यावे. घरें शाकारण्याचें गवत घेऊन लोक किल्यावर
जात असतां आपण व आपले लोकांनीं डोईवर भारे घेऊन आंत तलवारा
घालून आपणही आंत जावें, वर किल्ला घ्यावा. किल्लेकोट घेतले
त्यांवर विश्वासू आणि मर्द असे हवालदार, सरनोबत, घाडगे, निंबाळकर,
गुजर, पारकर, जगताप, शिर्के, मोहिते वगैरे सरदार व स्वार लोक ठेविले.'
' याप्रमाणें दिवसेंदिवस राज्याची वृद्धि होत चालली. मोठमोठीं मातबर
मनुष्यें जमा झालीं. संपूर्ण स्थळोस्थळींचीं राज्यकारणें यावी, आणावी. महा-
राज आर्तवंत, मनुष्याचे भुकेले, सर्वांचा संग्रह करूं लागले. स्वराज्याचा बंदो-
बस्त, चंचुप्रवेश शत्रूचा नाश होय. हजारों माणूस जागजागीं ठेविलें. त्यांस
सदर परवानगी की, आपणास राजी राहून आज्ञेप्रमाणें वागतील त्यांचे संगो-
पन करावें, उन्मादेंकरून हेळणा करितील त्यांचा नाश जसा कळेल त्या
