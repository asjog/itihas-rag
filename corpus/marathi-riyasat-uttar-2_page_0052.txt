जागजागीं केली आहे. पण हे सर्व उपाय नाना फडणिसाच्या आटोक्याबाहेरचे
होते. अहल्याबाई, रामशास्त्री, हरिपंत, नाना व महादजी या सर्वांस मराठ-
शाहींतले हे गैर प्रकार स्पष्ट दिसत होते; पण ते दुरुस्त करण्याचें सामर्थ्य नानांत
नव्हतें. थोरल्या माधवरावासच ही गोष्ट शक्य झाली असती, पण पुढें धनीपणाचें
सामर्थ्य नानांच्या ठिकाणीं नव्हतें. दोन वर्षे सर्व मंडळी पुण्यांत एकत्र होती.
डोळ्यांत झणझणीत अंजन घालणारीं हिंगण्याचीं पत्रें आलीं, तरी सुद्धां
राज्याच्या चिरंतन संरक्षणाचा उपाय नानानें स्वीकारिला नाहीं. जी गोष्ट
आपल्या हातून सुधरत नाहीं, नाना महादजीसारख्या अर्धशतक राज्यकार-
भार केलेल्या पुरुषांस जी अव्यवस्था आवरतां आली नाहीं, ती हा तरुण पेशवा
केवळ सदिच्छा किंवा ईश्वरी कृपेच्या जोरावर सुधारूं शकेल अशीच नानाची समजूत
होती कीं काय ! किंवा आपण आहों तों आब जाऊं नये, आपल्या पश्चात्
पाहिजे तें होवो, हे अहल्याबाईचे उद्गार नानासही पटले होते असें समजावयाचें
कीं काय ! सारांश, राज्याच्या पुढील व्यवस्थेची कोणती तजवीज नानानें करून
ठेविली, त्याचा स्पष्ट निर्देश पुराव्यानें पुढें आल्याशिवाय नानाचा राज्य संर-
क्षणाचा गौरव सिद्ध होणें शक्य नाहीं. जों जों जास्त विचार करावा व जास्त
कागद वाचावे, तों तों नानाचें दौर्बल्यच जास्त उघड होतें. सरदारांस आवरण्याची
शक्ति नानास नव्हती. तसा निष्ठुर उपाय स्वीकारणें किंवा अधिकार सोडणें या-
शिवाय तिसरा शहाणपणाचा रस्ता दिसत नव्हता. चाललेल्या स्थितीचा एकत्र विचार
केल्याचा व त्याजबद्दल भावी उपाय सुचविल्याचा एकही उल्लेख नानांच्या प्रचंड
कागदांत आढळत नाहीं. दहापांच वर्षे अधिकार गाजविण्यांतच नानाचें कर्तृत्व
निमालें. वास्तविक नानांच्या वेळेस सुद्धां कर्तबगार माणसें विपुल होतीं. परंतु त्या
सर्वांस समतेनें व धाकांत वागवून त्यांजकडून राष्ट्रकार्य घेण्याचें धनीपणाचें
बिकट काम नानास साधलें नाहीं. त्याच्या परिस्थितीचाही हा कांहीं अंशीं
दोष होता. म्हणूनच स्वतःचें दौर्बल्य ओळखून छत्रपतीस बाहेर काढणें, किंवा
महादजीस पुढारपण देऊन सामवायिक बळावर होळकरांसारख्या कर्तव्यपराङ्मु-
खांस शिस्तींत आणणें एवढाच उपाय होता, तो न स्वीकारल्याचा दोष नानाकडे
येणारच.

पंगु झालेल्या सरदारांस दूर करून नवीन लायक इसम पुढें आणण्याची सोय
ज्या राज्यघटनेंत असेल तेंच राज्य टिकूं शकतें,आणि अठराव्या शतकाच्या अखेरीस