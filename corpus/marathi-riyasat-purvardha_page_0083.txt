केल्या. यात्रेंत त्याला भक्तिमार्गाची थोरवी कळून आली. यादव राजांनीं ह्या नवीन पंथाला आश्रय दिल्यामुळे त्याचा प्रसार लवकर झाला. यादवांच्या राज्यांतील अनेक स्त्रीपुरुष प्रजाजनांनीं विठोबाच्या मंदिरास देणग्या दिलेल्या आहेत.

विठोबा, पांडुरंग, पंढरी व पंढरपूर हीं नांवें कधीं व कशीं प्रचारांत आलीं, ह्याविषयीं वाद चालत असून तत्संबंधीं डॉ. भांडारकर ह्यांचें प्रतिपादन सर्वथैव युक्त दिसतें. ( Vaisnavism and Saivism pp. 87 ). कानडी भाषेंत विष्णु शब्दाचा अपभ्रंश ' विठ्ठू ' असा होतो. ' विठ्ठू ' शब्दास ' बा ' हा प्रेम किंवा मन्मान व्यंजक प्रत्यय लागून विठ्ठूबा अथदा विठोबा असा शब्द बनला. यादववंशी कृष्णराजाच्या वेळचा एक ताम्रपट आहे, त्यांत ' भीमरथीच्या ' कांठीं असलेल्या पौंडरीक क्षेत्राला स. १२४९ त एक गांव इनाम दिल्याचा उल्लेख आहे. पंढरपुरचें दुसरें नांव पंढरी असें आहे. पंढरपुर येथील एका शिलालेखांत पांडुरंगपुर असें त्याचें आणखी एक नांव दिलेलें आहे. पांडुरंग म्हणजे शिव किंवा रुद्र. पंढरपुरास विठोबाचें दर्शन घेण्यापूर्वी शंकराचें दर्शन घ्यावें लागतें. पुंडरीकाच्या नांवावरून पौंडरीक क्षेत्र म्हणजे अपभ्रंशानें, पंढरी व पंढरपुर हीं नांवें प्रचारांत आलीं. सारांश, पांडुरंग, विठोबा व पंढरपुर ह्यांच्या मुळांशीं शंकर, विष्णु व पुंडलीक ह्यांचा संबंध आहे. शैव आणि वैष्णव ह्या दोन पंथांचा तीव्र मतभेद दक्षिणेकडे असून, त्यांचा ऐक्यभाव करण्याचा उद्देश विठोबाच्या स्थापनेंत आरंभीं असावा. मात्र तसा परिणाम घडून आला नाहीं.

महाराष्ट्र संत जरी सर्वच भक्तिमार्गपरायण आहेत, तरी त्यांतल्या त्यांत विचार करूं लागल्यास, कांहीं निव्वळ निवृत्तिपर, कांहीं प्रवृत्तिपर व कांहीं नुसते कवि असे स्पष्ट दिसतात. कविता सर्वांनींच केली आहे. परंतु त्या कवितेंत नुसता कावित्वाचा हेतु आहे, कीं अन्य कांहीं हेतु आहे हें तपासून पाहावें. पुंडलीक, ज्ञानेश्वर, नामदेव, एकनाथ व तुकाराम हे निवृत्तिपर संतांपैकीं प्रमुख होत. प्रवृत्तिपर साधु एकच झाला, तो रामदास होय. रामाला देव म्हणून भजण्याची किंवा रामाचीं मंदिरें बांधण्याची सुरुवात कधीं झाली असेल ती असो. पांचव्या शतकांतील अमरसिंह रामाचें नांव देत नाहीं. रामभक्तीचा विशेष फैलाव उत्तरेंत बहुधा