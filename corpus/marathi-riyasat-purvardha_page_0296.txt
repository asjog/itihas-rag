बद्दल सर्वांची खात्री होती, म्हणून त्याचे हातून मोठमोठीं कामें शेवटास
गेलीं. मुसलमान इतिहासकारांनीं शहाजीविषयीं असे उद्गार काढिले
आहेत. ‘ शिवाजीचा बाप शहाजी हा बंडखोर, फंदाफितुरी व संकटें
उभीं करणारा होता. परंतु तोही अलीकडे धन्याचें खाल्लेलें मीठ स्मरून
इमानानें व नम्रतेनें वागूं लागला. यामुळे शहाजीनें आपले राहिलेले
आयुष्याचे दिवस धन्यास ओळखून सुरक्षितपणे घालविले. ’ एकंदरीत
शहाजीचें विजापुरकरांवर अत्यंत प्रेम होतें. त्यानें शिवाजीचा विजापुर-
कराशीं तह जुळविला, तेव्हां ‘ मी जिवंत असेपर्यंत तरी विजापुरा-
वर उठू नको, ’ असें शहाजीनें पुत्राजवळ मागणें मागितलें होतें.
शिवाजीच्या आडदांड कृत्यांबद्दल आरंभीं शहाजीस वाईट वाटत असे,
तरी शिवाजीची खरी कर्तबगारी ओळखिल्यावर त्याजविषयीं शहाजीचे
मनांत पूज्यबुद्धि उत्पन्न झालीच होती. शहाजीची व शिवाजीची भेट
झाली, त्या वेळीं आपले पश्चात् व्यंकोजीचें पालन करण्याविषयीं शहाजीनें
शिवाजीस सांगितलें असावें. कारण तंजावरीं ‘ परत गेल्यावर व्यंकोजीस
बोलावून त्यानें आज्ञा केली, कीं शिवाजीनें जबामर्दीनें नवें राज्य मेळ-
विलें आहे. तुम्ही आमची दौलत संपादिली आहे, यांत विटोजी राजे
आमचे काका, यांचे कुटुंबाचें व शरीफजी राजे आमचे भाऊ यांचे
वंशाचें तुम्ही वडीलपणें चालवावें, आणि प्रजापालन करून राज्य करावें.
वडील शिवाजी राजे यांनीं सर्वांचें संगोपन करून चालवावें, तरी त्यांनी
पृथ्वी आक्रमण करण्याचा इरादा धरिला; तेव्हां ईश्वरकृपेकरून त्यांचे
मनोरथ परिपूर्ण झाले असतां, सर्वांचें संगोपन करावयास अधिकारीच
आहेत, करतील; कदाचित् त्यांजवरी समय गुदरला, तरी आम्ही पादश-
हापासून इतल्ला तोडून दौलतीचा बचाव करून घेतला आहे. ही दौलत
तुम्हां उभयतांची; परंतु दौलत रक्षावयाकरितां तुम्ही वडीलपणें सांभाळ
करावा. मुख्यार्थ आमचे कुळीं आम्ही, आमचे कुटुंबांत शिवाजी राजे
ज्येष्ठ, त्यांचे ठायीं तुम्हीं. त्यास राजधर्मप्रवाहें तुम्ही वडीलपणें कुडुंबी-
यांचा सांभाळ करणें. पराक्रमी शिवाजी राजांचे तुम्ही भाऊ, आमचे
चिरंजीव; त्यांहून आवडते विशेष आहां; तरी सर्वांपासून चांगलें म्हणून
घ्याल, पदरीं वडिलीपार्जित दोनचार माणसें आहेत, त्यांच विचारें तुम्ही
चालल्यास तुमचें कल्याण आहे. (शिवादिग्विजय पृ. २०४-२०५.) असा