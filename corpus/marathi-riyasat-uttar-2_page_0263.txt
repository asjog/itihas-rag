सभोंवार आपले लोकांचा बंदोबस्त ठेवून गोपाळराव रघुनाथापाशीं नेलें. कुटुंब-
सहित आग्र्याचे किल्लयांत ठेवण्याचा विचार पाटीलबावांचे मर्जीने ठरला. दरमहा
सहाशें रुपये खर्चाची नेमणक जाली.' डी बॉयन आग्र्यास जाऊन वारंवार त्याची
खबर घेत असे. आग्र्यांत आठ वर्षे कैद भोगून हा इस्मईल बेग शेवटचा
मोगल मुत्सद्दी व शिपाई स. १७९९ त मरण पावला. कैदेत असतांही पूर्वीचे
खेळ खेळण्यास त्यानें कमी केलें नाहीं. ' खर्चाची विपत्य रात्रंदिवस राहते, सबब
किल्ल्यांतील लोक व इस्मईल बेग उपद्व्याप व खुळ उत्पन्न करणार आहेत.
पातशहाने आग्र्याचे किल्लेदारास शुका लिहून पाठविला कीं, त्यास जिवें मारून
टाकावें. कदाचित् बाहेर निघोन गेल्यास उपद्रव होतील. त्याजवळ डीभाईकडील
दोन पाहारे तैनात किल्लयांत होते. पातशहाचा शुक्रा किल्लेदारास पावल्यावर,
लखबा दादाचा कारकून वेंकाजीपंत किल्लयांत कामावर होता, त्यानें डीभाईकडील
पाहारेकऱ्यांम दूर करून आपलेकडील मातबर लोक तैनात केले. त्यावरून
डिभाईसाहेब आग्र्यास जाणार होता अशी हकीकत आढळते. गुलाम कादर
व इस्मईल वेग यांचे निकाल लागले, तेव्हांच महादजीचें चित्त स्वस्थ व उत्तरेंतील
कारभार निर्वेध झाला. *
८. चितोड काबीज. राजपूत युद्धाचा उपसंहार (स. १७९१अखेर).
उदेपुर प्रांतांत बहुशः होळकरांनीं अंमल बसविला होता. उदेपुरकर गणा भीमसिंगार्ने
पाटीलवावांचे व होळकरांचे महालांत उपद्रव करून त्यांचा तमाम अंमल उठविला
आणि आपलीं ठाणीं बसविलीं. तेव्हां अहल्याबाईनीं फौज व पेंढार पाठवून
राणाचे लोकांसीं लढाई घेऊन दस्तुरप्रमाणे अंमल बसविला. त्या वेळीं कोटेवाला
जालमसिंगाचे मार्फतीनें राणाजीचा व बाईचे फौजेचा सलख ठरला की, बाईचे
दोन हजार स्वार गण्याजवळ चाकरीस ठेवावे, त्यांनीं राण्याचे शत्रुचें पारिपत्य
कगवे. परंतु लालमोटच्या लढाईनंतर महादजीच्या विरुद्ध राजपूत राजे उठले त्यांत
मारवाडच्या बिजेसिंगानें उदेपुरच्या राण्यासही चिथवून त्याजकडून मराठ्यांचीं
ठाणीं उठवून दिली. त्यावरूनच तुकोजीस तरी दक्षिणेतून येतांना मथुरेचा रोख