नानाचा वकील महेश्वराहून लिहितो, 'आपण कित्येक प्रकार बाईस समजावून
घाट घडोन येई ऐसें करणें म्हणोन आज्ञा, त्यास मीं बहुत युक्तिप्रयुक्तीनें सांगि-
तलें. बाईचें म्हणणें एकच कीं, दोन तन्हा सरकारांतून सांगोन आल्या, त्यांतील
एक सामर्थ्य नसतां मीं कबूल केली. त्याचाच निर्वाह करतां संकट पडलें तेव्हां
दुसरी तहा कसी होते ? तत्राप तूर्त मसलती करितां सरकारमर्जी रक्षावी,
यावर नजर दिली आहे. याखेरीज दुसरें कांहीं घडावयाचें नाहीं. असें बोलणें
झालें. तूर्त या बखेड्यांनीं सरकारकामाचा मात्र नाश होतो. पाटीलबावांचाही
भाव पहिला ठराव झाला त्याप्रमाणें करावें असा आहे.' हें पत्र स. १७८१ जाने-
वारी अव्वलचें असावें. [ म. द. बा. १ ले ३५ ] 'बाईंकडे महालांची वहिवाट
चालत आहे त्याप्रमाणें त्यांची त्यांजकडे चालून कर्जदारांकडे महाल आहेत
तो ऐवज सरकारांत घ्यावा. तुकोजींकडे ऐवज दिला तर खर्च मात्र समजा-
वितील आणि मसलतीचा अर्थ तर ध्यानांतच आहे. याप्रमाणें बाईस पाटील-
बावांमार्फत लिहून निश्चयांत आणावें.' असें नारो शिवदेवानें नानांस लिहिल्यावर,
नानानें तें कबूल करून 'सरकारच्या ऐवजाचा फडशा लवकर करून द्यावा,
ऐवज फार येणें आहे, ' असें नानानें २५-२-१७८१ रोजीं कळविलें.

४. तडजोडीचे विफल प्रयत्न, नारो गणेशाची विटंबना.—
होळकरशाहींतील गृहकलहामुळे राज्याचें जें नुकसान झालें तें कधींच भरून
निघालें नाहीं. तत्संबंधींचे शेंकडों कागद उपलब्ध आहेत, त्यांवरून त्या वेळच्या
स्थितीची यथास्थित कल्पना होते. या पत्रव्यवहारानें गैरसमज मात्र वाढत गेले;
कलहाचें बीज नाहींसें झालें नाहीं. त्यासाठीं नानानें स्वतः बाईकडे जाऊन
सर्वोच्या एकत्र रुजवातीनें तंटा मिटविला पाहिजे होता; परंतु तो मार्ग नानानें
कधींच स्वीकारला नाहीं. मात्र त्यानें शक्य तितकें तुकोजीस दक्षिणच्या मोहि-
मांतच कामास घेतलें. महादजीचें व तुकोजीचे सुद्धां अंतर्याम कधींच शुद्ध नव्हतें.
प्रत्येक कामांत महादजीच्या बरोबरीनें आपला हक्क सांगण्यांत किंवा जिंकलेल्या
प्रदेशाचा वांटा मागण्यांत तुकोजी सदैव दक्ष असे. मात्र महादजीची करामत
त्यास नव्हती. महादजी म्हणे, "आम्ही हिंदुस्थानांत येऊन लढाया करतों
आणि होळकर सरंजाम खाऊन रिकामे चैन करितात; आणि त्यांचा पक्षपात