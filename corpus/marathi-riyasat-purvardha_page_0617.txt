१०. संभाजीची योग्यता. - येथपर्यंत संभाजीची हकीकत दिली
आहे, तिजवरून तो कोणत्या त-हेचा पुरुष होता, हे सहज कळून येईल.
शिवाय संभाजीच्या कर्तृत्वासंबंधानें ठिकठिकाणीं चर्चा केलेली असल्या-
मुळे, आतां कांहीं विशेष सांगावयाचें राहिले नाहीं. संभाजीच्या अंगचे
मोठे गुण म्हटले म्हणजे त्याचे अप्रतिम शौर्य, निरुपम धाडस, व मरण
आले तरी शत्रूस हार न जाण्याचा त्याचा बाणा, हे होत. तो चवता-
ळून आलेल्या वाघाच्या अंगावर समोर चालून जात असे, असे सांगतात.
हा गुण अलौकिक आहे यांत संशय नाहीं. मात्र ह्या गुणास विचार अगर
विवेक यांची जोड मिळेल, तरच त्याचे चीज होत असतें. संभाजीचे ठिकाणीं
विवेक नसल्यामुळे, त्याच्या ह्या धाडसाचा परिणाम विपरीत झाला.
शौर्याहून अन्य गुण संभाजीच्या अंगीं विशेष नव्हते. तो अंतःकर-
णाचा कोमल असावा, असा तर्क करण्यास जागा आहे. त्याच्या हातून
करपणाचीं कित्येक कृत्यें घडलीं, एवढ्यावरून त्याचा स्वभावच क्रूर होता
असे म्हणता येणार नाहीं. ज्यांस तो आपले वैरी म्हणून एकवार सम-
जला, त्यांजला त्यानें दया दाखविली नाहीं हैं खरें, तथापि सामान्यतः
विनाकारण त्यानें लोकांस छळल्याचें उदाहरण नाहीं. तसेंच रागाच्या
आवेशांत हातून अन्याय घडल्यास, राग शांत झाल्यावर त्यास पश्चात्ता-
पही होई. ह्यावरून असें दिसतें कीं, तो केवळ पाषाणहृदयी नव्हता.
बाळाजी आवजीस ठार मारल्यावर त्यास अत्यंत अनुताप झाला. ह्या
अन्यायाबद्दल त्याच्या बायकोनें त्याचे डोळ्यांत चांगलेंच अंजन घातले.
येसूबाई त्यास खरमरीत शब्दांनी नानाप्रकारें बोलली असतां, त्यानें प्रत्यु-
त्तरादाखल एक चकार शब्दही काढिला नाहीं; उलट तिचेंच म्हणणे त्यानें
कबूल केले. नाहीं तर बायकोच्या जाचानें वैतागून तिला झिडकारून
टाकण्यास त्यास विलंब लागला नसता, परंतु बायकोचा थोरपणा तो
जाणून होता. त्यानें तिला शब्दांनी अगर वर्तणुकीनें दुखविल्याचे
उदाहरण नाहीं. स्त्रीलंपट होऊन त्यानें तिच्याकडे दुर्लक्ष केलें असेल, तरी
पण तिचा त्यानें अवमान असा कधी केला नाहीं. उलट अनेक वेळां तो
तिच्यापाशीं आपल्या चुका कबूल करी, परंतु व्यसनाचा नाद अतिशय
लागल्यामुळे, त्याला आपल्या वर्तणुकीवर कोणत्याही प्रकारचा दाब ठेवतों
येत नसे. यास्तव शिक्कमोर्तबाचा अधिकार त्यानें नेहमीं बायकोच्याच
