कडून वाचविला. मग विडे दिले आणि प्रथम श्रीमंत उठोन गेले. नंतर वकील
गेला. "

अगदीं यत्किंचित् किरकोळ गोष्टींत सुद्धां आपल्या हुकमाशिवाय राज्यांत
पान हालूं नये अशी नानाची शिस्त होती. एक पै सुद्धां खर्च अव्यवस्थित होऊं
नये, मानपान, देणेघेणे वगैरे बाबतींत भलताच दाखला पाडूं नये, मोठमोठीं
कामें करतांना टापटीप व व्यवस्था यांत उणें दिसूं नये, पेशव्यांची हुकमत
निर्वाध सर्वत्र झळकावी, अशी नानाची शिस्त होती. मॅलेट इंग्रज वकील पुण्यास
आला, त्याची राहण्याची जागा, त्याचा बहुमान, त्याची पेशव्याशीं भेट वगैरे
बाबतींत पांच पन्नास पत्रे दोन महिने पुण्यांतून नानाकडे स्त्रारींत गेलेलीं वाचावीं
म्हणजे याची कल्पना होईल.

मॅलेट मनुष्यस्वभाव ओळखण्यांत अत्यंत निष्णात होता. त्यानें आपल्या-
जवळ अगदीं निवडक माणसें कामास घेतली. त्याचा पेशवे दरबाराशीं बोलणें
करणारा सहाय्यक सैय्यद नुरुद्दीन हुसेनखान फार विद्वान् व इभ्रतदार गृहस्थ
होता. त्याचे मुलगे सुद्धां मॅलेट जवळ नोकरीस होते. हा गृहस्थ दिल्लीचा वजीर
गाजीउद्दीन याचा दोस्त व सल्लागार असून, त्याच्या माहितीचा व शहाणपणाचा
मॅलेट यास फारच उपयोग झाला. स्वतः मॅलेट त्याजपाशीं फारशी भाषा शिकला;
आणि एक फारशी ग्रंथसंग्रह त्यानें जमविला, तो पुढें त्यानें लंडनच्या रॉयल ए०
सोसायटीस नजर केळा. पेशव्यास घेऊन मॅलेट स. १७९१ त महाबळेश्वराच्या
डोंगरावर गेला होता.

मॅलेट व्यवहारकुशल असला तरी मोठासा बाणेदार लेखक नव्हता. त्याच्या
कागदांत तत्कालीन राजकारणाच्या जरुरीपलीकडे बिलकूल कांहीं माहिती मिळत
नाहीं. एल्फिन्स्टन किंवा डफ ज्याप्रमाणें आपल्याला नाना प्रकारची अवांतर
माहिती सहजासहजीं देतात, तशी मॅलेट कधीं लिहीत नाहीं. मराठी राज्याची
अधोगति नानाप्रकारें चालली होती त्यासंबंधानें त्यानें कांहीं लिहिलेलें नाहीं.
चित्रकला, शिकार, घोडेबाजी वगैरे गोष्टींचा मॅलेट यास शोक असून त्या
विषयांची आवड त्यानें तरुण पेशव्याच्या मनांतही चांगली उत्पन्न केली. प्रसिद्ध
चितारी वेल्स-मॅलेटचा भावी सासरा हा १७९० पासून पुण्यास राहत होता,
आणि पुण्यासच तो ता. १३-११-१७९५ रोजीं मरण पावला. एवढ्या अवधींत
वेल्सनें अनेक प्रसिद्ध व्यक्तींचीं चित्रे तयार केली, त्यांपैकीं सवाई माधवराव,
