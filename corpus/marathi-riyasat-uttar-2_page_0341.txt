शिफारसीमुळे नबाबानें त्याची बरदास्त उत्तम ठेविली, आणि काबूल-कंदाहारकडे
प्रवास करण्यास त्यास बारा हजार रुपयांच्या हुंड्या दिल्या. लखनौस त्याचा
मुक्काम पांच महिने झाला. त्या मुदतींत तो थोडेबहुत हिंदुस्थानी बोलण्यास
शिकला. इतक्यांत इंग्रज वकील मेजर ब्रॉऊन बादशहाची भेट घेण्यासाठीं लख-
नौहून दिलीस निघाला, त्याच्याच बरोबर डी बॉयनही पुढे निघाला. दिल्लीच्या
बादशहाम महादजीच्या हातांत न जाऊं देतां आपल्याकडे वळवून घ्यावा, या
कामगिरीवर मेजर ब्राऊन चालला असून, इकडे त्याच वेळीं सालबाईचा तह पुरा
होऊन महादजी सुद्धा बादशहाच्या व्यवहारांत हात घालण्याभ मोकळा झाला
होता. परंतु गोहदचा राणा महादजीच्या विरुद्ध वागून ग्वालेरचा कबजा घेऊन
बसला होता, तेव्हां प्रथम महादजीने गोहदच्या राण्याशीं युद्ध चालविलें. दिल्लीस
जातांना ब्राऊनला रस्त्यांत थांबून राहवें लागलें असतां, महादजीजवळ इंग्रज
वकील अंडसन म्हणून होता त्याची गांठ डी वॉयननें घेतली; आणि त्याच्याच
मार्फत त्याची व महादजीची ओळख झाली. त्या वेळी महादजीचें गोहदच्या
राण्याशीं चाललेलें युद्ध पाहून त्यांत राण्यास मदत करण्याच्या उद्देशानें, महादजीस
पेंचांत कसे आणतां येईल याविषयीं सूचनांचा एक कागद तयार करून, डी बाय-
ननें अंतस्थपणें गोहदकरांस लिहून दिला. त्याचें उत्तर येण्यापूर्वीच तो सूचनांचा
कागद महादजीच्या हानों पडून त्यास अत्यंत संताप आला. इंग्रजांशीं आपला
स्नेह असतो आपल्याच छ वणींतून त्यांचे शत्रूशीं बेत चालले आहेत असे पाहून
महादजीनें टेस्टिग्स यास लिहून डी बॉयन यास लगोलग कलकत्त्यास रवाना केलें.
पुढें थोडी स्थिरस्थावर झाल्यावर डी बॉयन पुनः लखनौस आला आणि तेथून
जयपुरकरांचे नोकरीस राहण्याची त्यानें खटपट चालविली. याच वेळीं मेजर ब्रॉऊन
बरोबर दिल्लीस जाऊन त्यानें बादशहाची गांठ घेतली. पण बादशहानंही त्यास
महादजीकडेच परत पाठविलें. दैवयोगच असा की, ज्या महादजीच्या विरुद्ध
गोहदकर व जयपुरकर यांजकडे नोकरीस राहण्याचा त्यानें यत्न केला आणि
ज्याच्या उत्कर्षाविषयी त्यास भीति वाटत होती; त्याच महादजीच्या पदरीं राहणें
त्यास भाग पडले.

फ्रान्स, रशिया, तुर्कस्तान व ग्रीस इत्यादि अग्रगण्य युरोपीय राष्ट्रांत प्रत्यक्ष
अनुभव मिळवून डी बॉयनच्या अंगी हरएक लष्करी कसब पूर्ण मुरलें होतें. ही गोष्ट
महादजीस पट्न आणि त्याच्या पूर्वीच्या सर्व विरोधा खटपटी विसरून जाऊन
