ही सूचना आवडली नाहीं, पण दत्ताजीनें ती अंमलांत आणण्याचे ठरविलें. गोबिंदपंत बुंदेल्यानेही दत्ताजीस दुजोरा दिला. या वेळी खानाकडून लांच घेऊन पंतानें त्याचा बचाव केला असें बखरकार म्हणतो (भा. ब.). नजीबखान आयता हातांत आला आहे त्याचा आतां पक्का बंदोबस्त करावा असा जनकोजीचा आग्रह होता, त्याचा दत्ताजीनें अव्हेर केला. नजीबखानानें दत्ताजीस आशेस गुंतवून सहा महिनेपावेतों त्यास कांहीं करूं दिलें नाहीं, आणि आंतून सर्व मुसलमानांशीं जोराची कारस्थानें करून नोव्हेंबरांत अब्दालीस दत्ताजीवर आणून त्यास कंचीत पकडिले. गंगानदी हरद्वारावरून दाक्षणेस वाहत येते; तेथून सुमारे साठ मैलांवर मिरापुराजवळ पालखर्खाच्या दांडीसारखें नदीस मोठें वांकण असून त्या वांकणावर शुक्रताल गांव आहे. या ठिकाणीं नदींत मोठ-मोठे उंचवटे असून नांवांचा पूल बांधण्याची सोय होती. कुंजपुऱ्यावर यमुना उतरून जून महिन्यांत दत्ताजी गडमुक्तेश्वरास आला. तेथे महिना पंधरा दिवस मुक्काम करून सर्वानीं तीर्थविधि केले. 'शिंदे जसे रणशूर तसेच दानशूर, ईश्वरें अनुकूल दिलें तसे दानधर्म केले.' एक महिन्यांत पूल तयार होतांच शुक्रताल येथे जावयाचे असा दत्ताजी व नजीबखान यांचा करार होता. बरसाद असल्यामुळे पूल तयार होऊं शकत नाहीं असा जबाब नजीबाकडून दत्ताजीस गडमुक्तेश्वरीं आला. तेव्हां दत्ताजीनें त्यास उलट कळविलें कीं, पूल तयार होत नसेल तर तुह्मीच आह्मांस येऊन सामील व्हावें. ही गोष्ट नजीबानें साफ नाकारिली; आणि पुलाचा कबजा घेऊन तो गंगेपली-कडे बंदोबस्तानें राहिला आहे, असें दत्ताजीस कळतांच, त्याचें कपट उमजून दत्ताजी लगोलग जुलईत शुक्रतालावर आला. नजीकच हस्तनापूर हें ओसाड गांव भारतीय काळचे होतें. शुक्राचार्यानीं परिक्षितीस भागवत ऐकविलें म्हणून गांवाचें नांव शुक्रताल पडलें अशी दंतकथा आहे. हल्ली तेथें एक वृक्ष व तीर्थ-कूप मात्र साक्षीस आहेत. त्या ठिकाणी नजीबखानाचा वकील चेतराम येऊन त्यानें साफ दांडगाईचे उत्तर द‌त्ताजीस कळविले. तेव्हां ज्यास्त काल हरण करितां दत्ताजी लगेच नजीबावर चालून आला. तीन चार महिने शुक्रतालच्या