गाचा क्रम होता. दक्षिणेचे सहा मुसलमानी सुभे पदरांत पडल्यावर, बाजीरावानें
तोच क्रम गुजराथ व माळवा या प्रांतांत चालविला, आणि हे दोन कबजांत
आल्यावर पुढील पेशव्यानें हिंदुस्थानच्या बहुतेक इतर प्रांतांस, म्हणजे उत्तरेस
पंजाब, पूर्वेस बंगाल, व दक्षिणेस म्हैसूर कर्नाटक, ह्या भागांसही आपल्या कक्षेंत
आणिलें. पहिल्या तीन पेशव्यांचे हे उद्योगसातत्य स्मरणीय आहे. गुजराथ,
माळवा व उत्तर हिंदुस्थान या नवीन प्रांतांत मराठ्यांचा हा क्रम बहुतेक सिद्धीस
गेला. तेव्हां बादशहानें त्यांचा अटकाव करण्याकरितां पुनः निजामाची मदत
मागितली, ह्मणून स. १७३७-३८ त बाजीरावाचा व निजामाचा झगडा झाला.
त्यांत निजामाचा पाडाव होऊन शाहूच्या मृत्यूपूर्वीं गुजराथ, काठेवाड, निमच,
माळवा, बुंदेलखंड, आग्रा, दिल्ली, दुआब, अयोध्या, गोंडवण, संबळपुर, ओरिसा,
बंगाल इत्यादि मोगल बादशाहीच्या प्रांतावर मराठ्यांनीं आपले हक्क लागू केले;
आणि शाहूचे पश्चात् कर्नाटक व पंजाब या दोन प्रांतांवरही पेशव्यांनीं मराठ्यांचा
जम बसवून हाती घेतलेल्या उद्योगाची तड बहुतेक सर्व हिंदुस्थानभर पोंचविली.

८. सनदा घेतांना चौथाई व सरदेशमुखीच्या हक्काची तुलना इंग्रज ज्यांनीं सुरू
केलेल्या तैनाती फौजेशी केली आहे. राष्ट्र वर्धिष्णु होऊं लागलें म्हणजे त्यास
विशिष्ट पद्धत धारण करावी लागते. लोकांवर आपला दरारा बसवून आपणास
आजूबाजूचीं राष्ट्रें मान देतील अशी तजवीज ठेवावी लागते. यास इंग्रजीत
'Vigorous policy' म्हणजे 'जोरानें आपला पगडा सर्वत्र बसविणें' असें नांव
आहे. केवळ स्वसंरक्षणाची सिद्धता करून वर्धिष्णु राष्ट्राचे भागत नाहीं; बचाव सोडून
चढावाचें धोरण स्वीकारावें तेव्हांच त्याचा निभाव लागतो. जो प्रकार व्यक्तीचा
तोच कांही अंशी राष्ट्राचाही आहे. प्रतिनिधि व बाजीराव यांचे भांडणाचा मूळ
मुद्दा या तत्त्वाविषयीं होता; आणि शाहूनें बाजीरावाचें प्रतिपादन स्वीकारून
तदनुसार आपल्या सरदारांस निरनिराळ्या ठिकाणीं चौथाई सरदेशमुखीचे हक्क
वसूल करण्याची आज्ञा देऊन त्यांस संचारक्षेत्र विभागून दिलें. हे हक्क तलवा-
रीच्या जोरावर मिळवावयाचे व तलवारीच्या जोरावरच राखावयाचे, असा जरी
सिद्धान्त होता, तरी सरदारांच्या या कृत्यास निवळ देश जिंकण्याचें किंवा परा-
पहाराचें स्वरूप येऊं नये म्हणून, ते हक्क वसूल करण्याची लेखी परवानगी सन-
दांनीं बादशहाकडून खटपटीनें मिळवावयाची, असा क्रम चालला. दक्षिणेच्या सहा