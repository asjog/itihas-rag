लढतात. बेवीस रोज तोफांची लढाई होत आहे. तोफा सोडून बाहेर निघत
नाहींत. बाहेर निघतील ते वक्तीं घोडे चालवून लुटून घेऊं. त्यांजकडे पलटणें पायदळ
फार, स्वार तोडके. आम्हांकडे घोड्यावरील स्वार फार आहेत. आज दोन अडीच
वर्षे बायांचे घोरामुळें दुसरें कांहीं सुचतच नाहीं. जीव जगतील कसे हीच
अडचण.’ ता. २३-७-१७९९ चें वर्तमान. ‘जगोबा बापू व लखवा दादा यांचा
मुक्काम उदेपुरानजीक आहे. वानवडीहून पागनीस यांनीं पिरू व अंबोजी इंगळे
यांस पत्रें पाठवून पूर्ववत् प्रमाणें बापू व दादा यांजकडे हिंदुस्थानचे मुखत्यारीचें काम
सांगितलें आहे. अंबोजी इंगळ्याचें पत्र लखबास आलें आहे कीं, ‘आपसांत लढावें
हें ठीक नाहीं. मी एका स्वारांनिशीं आपले भेटीस येतो.’ पुढें ता. २५-११-१७९९
चें पत्र. ‘जगोबा दादा व लखवा दादा उज्जनीस आहेत. माळव्याचा बंदोबस्त
झाल्यावर बापू उज्जनीस राहून दादा कोठ्याकडे जातील. मथुरेकडे अंबोजी इंगळा व
पिरू एक होऊन रान फिरलें आहे. चाळीस वर्षांच्या आम्हांकडील मामलती दूर
कराव्या, आम्हांस गिरफदारींत आणावें, आमचा टिकाव न व्हावा, हें त्यांच्या मना-
पासून आहे. इंगळे व पिरूसोहेव दौलतरावबाबाकडून सनदा आणवून आग्र्याचा
किल्ला खालीं करीत होते. हें वर्तमान कळतांच बापू व दादा फौज घेऊन गेले.’
    काशीराव होळकर दौलतरावचे तंत्रानें वागे हें यशवंतरावास अत्यंत दुःसह झालें.
म्हणून त्यानें दौलतरावाचे जागीं दुसरा मालक सिंद्याचे दौलतीस करण्याचा विचार
बायांचे मार्फत चालविला. बाया बऱ्हाणपुराहून नर्मदेवर आल्या, तेव्हां यशवंतरावानें
शामराव महाडिक यास त्यांच्या भेटीस पाठविलें. बोलणें होऊन दरकूच इंदुराजवळ
घेऊन आले. तेथें यशवंतरावाच्या व त्यांच्या भेटी झाल्या. बायांनीं बोलणें केलें कीं,
तुम्ही आम्हांस अनुकूल असावें, उज्जयनीस पोहोचतांच दरमहा खर्चास देऊं. परस्परें
बेलभंडार होऊन स्वाऱ्या उज्जयनीस आल्या. तेथून बायांनीं लखवा दादास
पत्रें पाठवून बोलाविला. त्यांचीं पत्रें आलीं कीं, आम्ही येईपर्यंत होळकरांशीं
कायम करार करूं नये. ही बातमी यशवतंरावास कळतांच त्यानें बायांची भेट
घेऊन विचारिलें, त्यांत त्यांचीं बोलणीं चढाचीं पडलीं. त्यावरून ‘तुम्हांस कळेल
तें तुम्हीं करावें, आम्हांस कळेल तें आम्हीं करूं’, असें बोलून यशवंतराव
पानसुपारी न घेतां निघून गेले. बायांनीं आपला तळ बाहेर दिला. लखबादादा
आल्यावर जड पडेल असें वाटून होळकरानें पहाटेच बायांच्या तळावर छापा
घालून फौज लुटून घेतली. बाया सड्या निघून लखबाकडे गेल्या. “