दोघांपैकीं एक असिस्टंट लेफ्टनंट लो म्हणून होता, त्यास माल्कमनें ताकीद
दिली, कीं बाजीरावास खालील अटी कळवा; आणि त्या तुम्ही मान्य करीत असाल
तर डोव्हटन वगैरे सेनापति तुमचेवर चालून येत आहेत त्यांस मी मना करीन, असें
सांगा. त्या अटी या. १ राज्याची साफ सोडचिठ्ठी द्यावी ही सोडचिठ्ठी एकट्या
बाजीरावा पुरती नसून त्याचे सर्व वारसांशीं लागू असावी. २ पुनः दक्षिणेंत जाऊं
नये. ३ तळेगांवजवळ ज्यांनीं दोन गोरे इसम मारले तीं माणसें व त्रिंबकजी डेंगळे
यांस इंग्रजांचे हवालीं करावें. या तीन गोष्टी बाजीराव कबूल करील तर पुढें त्यास
असें कळवावें, कीं ४ रामदीन व पेंढारी सरदार तुमच्या जवळ आहेत त्यांस घाल-
वून द्यावें; आणि ५ तुम्हीं खुद्द जनरल डोव्हटन यांचे स्वाधीन व्हावें. असें केल्यास ६
तुम्हास कोणत्याही प्रकारची तोशीस न पडतां उत्तर हिंदुस्थानांत एकाद्या क्षेत्राच्या
ठिकाणीं स्वस्थपणें राहण्याची परवानगी मिळेल.

आपल्याच जबाबदारीवर माल्कमनें वरील अटी कळविल्या हा प्रकार ग० ज०
यास पसंत पडला नाहीं. बाजीरावाचा साफ निकाल लावण्याची ऐन संधि आलेली
यामुळे फुकट गेली असें त्यास वाटलें. बाजीरावाच्या बोलण्यावर किंवा कृतीवर
ग० ज० चा बिलकूल विश्वास नव्हता.

वरप्रमाणें बोलणें होऊन ता. १८ मे रोजीं आनंदराव यशवंत व ले० लो मह्हून निघाले
ते दुसऱ्या दिवशीं मंडलेश्वर येथें आले, तेव्हां आपासाहेब भोसले कैदेतून पळून गेल्याची
बातमी ले० लो यास कळून त्यानें स्वतः पुढें बाजीरावाकडे जाणें तहकूब केलें, आणि
सय्यद हुसेनअली नांवाचा इंग्रज फौजेतील सुभेदार त्याजबरोबर होता त्यास आनंदरावा-
बरोबर बाजीरावाकडे पाठविलें. जनरल डोव्हटन ता० १५ मे रोजीं बऱ्हाणपुरास दाखल
झाला, आणि तेथून धुळकोटावर जाऊन बाजीरावावर हल्ला करण्याची तयारी करीत
असतां त्यास ता० २३ मेचें ले० लोचें पत्र मिळालें. त्यावरून बाजीरावास पुढील निश्चय
करण्यास सवड मिळावी म्हणून डोव्हटन लगोलग त्याजवर चालून गेला नाहीं. दुसरीकडून
कर्नल स्मिथ भीकणगांवापर्यंत चालून आला होता, तोही तेथेंच थबकून राहिला.
ता० ३० मे पर्यंत बाजीराव धूळकोटावर घुटमळत होता. इतक्यांत खुद्द माल्कम
आपली फौज घेऊन भीकणगांव पावेतों चालून आला. तेथें ले० लो व पेशव्यांचे
वकील त्यास भेटले, तसेंच हंड्या येथील इंग्रज फौज पिपळोदा पर्यंत चालून आली.
अशा रीतीनें धूळकोट येथें बाजीराव सर्व बाजूंनीं साफ वेढला गेला. तेव्हां ता०
३१ मे रोजीं त्यानें विंचूरकरांचा दिवाण बाळोबा यास माल्कमकडे पाठवून कळविलें,