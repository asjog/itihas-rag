हुसेन सय्यदाचें लक्ष कोल्हापुरच्या संभाजीपेक्षां शाहूचे ठिकाणीं जास्त लागल्या-
मुळे, इतरुत्तर, पुनः स १७२३त निजाम दक्षिणेंत येईपावेतों, संभाजीस
शाहूविरुद्ध हालचाल करण्याची सोय राहिली नाहीं. या बदललेल्या परिस्थितीचा
परिणाम लगेच दिसून आला. नोव्हेंबर १७१५त ' बाळाजी विश्वनाथाकडील
व्यंकोजी ढमेढेरे फौजेनिशीं येऊन रंभाजी निंबाळकराचे ठाणेदार पुण्यांत होते
ते उठवून दिले  पंतप्रधानाचें ठाणें बसलें,' मोगलांचा अंमलदार बाजी कदम
यानें पेशव्याचा पक्ष धरला.२ पुण्यांत कांहीं दिवस दुतर्फी अंमल राहिला. स.
१७१७ त रंभाजी निंबाळकराचा अंमल पुण्यांत होता.३ शाहूचा व सय्यदांचा
तह नक्की झाल्यावर मग पुणे प्रांत सर्वस्वी स्वराज्यांत आला४ ( स.१७१८ ).
म्हणजे दहावर्षांच्या खटाटोपानें सातारा व पुणे या दरम्यानच्या अल्प प्रदेशा-
बाहेर शाहूचा अंमल नव्हता हें लक्षांत ठेवणें जरूर आहे. बाळाजीचीं सर्व
कारस्थानें व व्यूह त्याचे दोघे मुलगे जवळ राहून पाहत होते, तोच अनुभव
पुढें त्यांस मार्गदर्शी झाला. सय्यदांचें सख्य शाहूलाही हवें होतें. आपली मातुश्री
वगैरे सोडवून आणावयाची असल्यामुळे मोगल सुभेदाराशीं अगर बादशाही
दरबाराशीं तुटून वागणें त्यास शक्य नव्हतें. म्हणून निजामाची व्याद परत
जातांच शाहूच्या राजकारणास निराळें वळण ओघानेंच लागलें. प्रथम या
सय्यदांची पूर्व पीठिका येथेंच सांगणें अवश्य आहे.

६ सय्यदबंधु, पूर्वपीठिका व कारभार, ( स. १७१३-१८ ).—
यांचें मूळ ठिकाण मेसापोटेमियांत वासित हें होय. तेथून एक पुरुष हिंदुस्थानांत
येऊन सरहिंदच्या नजीक राहिला. पुढे त्यांचीं चार कुटुंबें झालीं, पैकीं एक
कुटुंब गंगायमुनांचे दुआबांत मीरत व सहारणपुर यांचे दरम्यान वस्ती करून
राहिलें. कोणी ह्मणतात ' बारा ' नांवाचे गांवावरून या कुटुंबास बारा सय्यद
ह्मणूं लागले. कोणी सांगतात त्यांचे आरंभीं बारा गांव होते, त्यावरून त्यांचें
टापणनांव ' बारा ' असें पडलें अकबराचे फौजेंत कित्येक बारा सय्यद लष्करी
नोकरीवर होते. त्यांचे स्वभावविशेष प्रसिद्ध असून, त्यामुळे हल्लीं त्यांचे वंशज
कर्जांत बुडालेले आहेत.