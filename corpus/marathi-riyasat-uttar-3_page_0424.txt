परसोजीस नांवाचें पद देऊन आप्पासाहेबानें सर्वांच्या विचारानें कारभार केला नाहीं, तेव्हां हा कोणे वेळेस काय घात करील यासंबंधानें लोकांस अत्यंत धास्ती पडली. गुजाबादादावर आप्पासाहेबानें अनेक प्रकरणांत जबरदस्ती चालविली. “ गुजाबांनीं आपलें जागां विचार केला कीं आप्पासाहेबानें झाडून फौज आपली केली. सेनासाहेबाचें अन्न सर्वांनीं आजवर खाल्लें असतां क्षुल्लक माणसांचें ऐकून जेंकिन्सशीं प्रेम जोडिला. इंग्रजांचीं पलटणें तेलंगखेडीवर छावणी करून राहिलीं. रेसिडेंट-साहेबांचा बंधु मेजर जेंकिन्स यास आपले खाजगींत दोन पलटणांनिशीं चाकरीस ठेविलें. हुशंगाबादचा किल्ला अंग्रजांस कोठी वगैरे ठेवण्यास दिला. दिवसेंदिवस पलटणांचे पगार वेळेवर पोंचविण्यासाठीं ऐवज देण्याची अडचण पडूं लागली. शिंद्याकडील राजकारण व पुण्याकडील साधन अशा गोष्टी आप्पासाहेवास रुचत चालल्या. पुण्यास पंतप्रधानाकडे संधान जोडण्यास खंडोगोविंद यास पाठविलें होतें ते परत येऊन आप्पासाहेबास भेटले. सेनासाहेब पदाचीं वस्त्रें पुण्याहून रवाना झालीं. इंग्रजांविरुद्ध जमाव करावा असा लेंकुरपणाचा विचार अंगीं. गंगाधर शास्त्री यांचा प्रकार तसा झाला; ती आळ त्रिंबकजी डेंगळ्यावर इंग्रजांनीं आणिली. त्रिंबकजीस धरून नेऊन जंजिऱ्यांत ठेविलें. त्याजला ईश्वरानें मार्ग देऊन सुटला. त्यानें जमाव केला. पंतप्रधानाचीं संधानें सिंदे होळकर यांजकडेस. त्या त्रिवर्गांचा एक विचार. यांत आपण आपले सरसवाजीस अंग्रेजांशीं दोस्ती केली असतां, आतांच त्यांजकडील इतक्या अडचणी दिसूं लागल्या, तेव्हां पुढें फायदा काय होणार ? अंग्रेज ज्या घरांत शिरले त्याचे घरचा परिणाम कोणाचा चांगला झाला ! लखनौ हैदराबाद वगैरेचा दृष्टांत मनांत आणून रामचंद्र वाघ वगैरे बोलले, बाजीरावाशीं आपण संधान करावें म्हणजे सर्व गांठोडें एक जालें. ऐसे प्रकार मनांत येऊन आपासाहेबांची बुद्धि फिरली.”

आप्पासाहेबाच्या कपट-वृत्तीच्या बातम्या रेसिडेंट जेंकिन्स यास पोंचून त्यानें त्याज-बद्दल आप्पासाहेबास जाब विचारला असतां कसें तरी परिमार्जन करून तो संशय-निवृत्ति करूं लागला. गुजाबादादास आप्पासाहेबाकडून अपाय होईल अशी भीति पडून तो जेंकिन्ससाहेबाकडे गेला. साहेबानें त्यास डेरे वगैरे देऊन आपणाजवळ ठेविलें. गुजाबादादाची व साहेबाची भेट घडून परस्परें बोलून दादांची रवानगी प्रया-गास करून दिली ( एप्रिल १८१७ ). तेथून तो पुढें नागपुरचें वातावरण निवळ-ल्यावर सन १८१८ च्या आश्विनांत परत नागपुरास आला. सिद्दीकअलीखान साहे-