शील पुष्कळ, पण त्यांत मतलब किंवा तथ्यांश फार थोडा. प्रकरण नेटास लावून
निकालांत आणण्याचे कसब गोविंदरावांत नाहीं. पाठीमागें नानासारख्या बलवान्
धन्याचा पाठिंबा असतांही निजामलीच्या जरबी भाषणापुढें गोविंदराव कचरतो
व मनांतल्या मनांत घुटमळतो. नुसत्या गोड भाषणानें राजकारणें विल्हेस लागत
नसतात, असें त्याचेंच विधान आहे. शब्दांची व कृतीची निष्ठर धमकच राजकार-
णास पाहिजे. मॅलेट लिहिण्यांत कुशल नव्हता, पण व्यवहारांत खडखडीत, तसा
गोविंदराव नाहीं. खडर्याच्या संग्रामांत निजाम इतका कचाटींत सांपडला होता
कीं, पाउणशें वर्षाचा मराठशाहीचा संकल्ल सिद्धीस नेऊन महाराष्ट्राचें नैसर्गिक
ऐक्य सलंग करण्याची उत्कष्ट संधि पेशव्यांस आली होती; पण ती केवळ नानानें
व गोविंदरावानें फुकट घालविली. निजामास या वेळीं कायमचा नेस्तनाबूद
करावा, अशी समस्त पुढाऱ्यांची निकराची मागणी असतां, खडर्थावर निजामानें
गोविंदरावास जवळ बोलावून नानाकडे तहाच्या याचनेसाठीं पाठविलें. नानाचा
सर्व भरंवसा गोविंदरावावर. मराठ्यांची व निजामाची अशा दोन्ही दौलती शाबद
राखणें हेंच गोंविंदरावाचे ब्रीद, तें त्यानें नानास तहाची भीड घालून खरें केलें,
आणि निजामाचा बचाव केला. पराभूत शत्रूशीं सन १७९२ त कॉर्नवालिसनें
श्रीरंगपट्टणावर केलेलें वर्तन आणि खडर्थ्याच्या रणांगणावर नाना-गोविंदरावांचें
चर्तन यांचा विरोध मनांत आणिला म्हणजे इंग्रजांपुढें मराठ्याचें राजकारण सर्वथा
फिर्के पडतें. निजामाचा स्वभाव ओळखून प्रसंगाचा उपयोग गोविंदरावानें
राज्यहिताकडे करून घेण्याऐवजी, उलट निजामानें मात्र गोविंदरावाच्या स्वभा-
चाचा पूर्ण फायदा घेतला. लष्कराच्या कचाटयांत असतां मनांत नसलेल्या अटी
कबूल करून तोच निजाम स्वस्थानीं परत गेल्यावर नाहीं नाहीं तशा वेचकुल्या
दाखवून गोविंदरावासच फजीत करूं लागला. सवाई माधवरावाचा आकस्मिक अंत
झाला नसता तर बहुधा निजामावर मराठ्यांची दुसरी मोहीम लगेच झाली असती.
हे विचार पांचव्या खंडांतील पत्रे वाचून मनांत भरतात. मासल्यासाठीं
गोविंदरावानें हैदराबादेहून पेशव्यास लिहिलेल्या पत्रांतून कांहीं वेंचे देतों.
खडर्चाच्या मैदानावर लिहिलेल्या अटी व्यवस्थित लिहून रीतसर तहनाम्याचा
लेख पुरा करून तो निजामानें आपल्या अधिकाऱ्यांबरोबर पुण्यास पाठवावयाचा
असें ठरलें होतें. पण ही गोष्ट निजाम व मीर आलम हैदराबादेस गेल्यावर
दिरंगाईवर टाकू लागले; आणि तहनामा घेऊन तुम्हींच पुण्यास जा, असा

