त्यानें भावाची बायको पळवून आपल्या जवळ आणिली. त्याजवर आणलेल्या आरोपांत
हा एक घाणेरडा आरोप त्यास विशेष झोंबणारा होता. त्यासंबंधान क० ब्रिग्जनें
लंडनांत कोटीपुढें असें स्पष्ट भाषण केलें, कीं 'हा अत्यंत बदनामी करणारा आरोप
सर्वथैव खोटा आहे. हिंदुस्थानांत असतां शेंकडों राजांचा व माझा संबंध घडला. पण
त्या सर्वात सच्छील व सद्वर्तनासंबंधानें प्रतापसिंहाची बरोबरी करणारा एकही
इसम मला आढळला नाहीं. तसेंच शहाजी इतका स्त्रीलंपट पुरुषही माझे पाहण्यांत
दुसरा नाहीं.' या म्हणण्यास दुसरा रेसिडेंट रॉबर्ट्सन यानें पुष्टि दिली. यावरून त्या
आरोपाचें निरसन होतें. आपासाहेबास कामांत गुंतवून ठेवण्याचा प्रतापसिंहानें शिक-
स्तीचा प्रयत्न केला. पण त्यांतही त्याजबद्दल सारख्या कागाळ्याच येऊ लागल्या.
अदालतीचें काम दिलें असतां तो उघडपणें लांच घेऊं लागला. शिवाय त्यानें प्रताप-
सिंहाकडे राज्याच्या अध्यर्ध्या हिशाची मागणी केली ती अर्थात्च कबूल होण्याजोगी
नव्हती. अशा स्थितींत उभय बंधूमध्ये दिवसेंदिवस भयंकर वितुष्ट वाढत गेलें, त्याचा
फायदा नातूनें घेऊन आपासाहेबास त्यानें चढवून धरिलें आणि त्याच्या साह्यानें
प्रतापसिंहास खाली ओढण्याचा प्रयत्न चालविला, तो शेवटीं सफल झाला. प्रताप-
सिंहावर सरकारची गैरमर्जी झाल्याचे दिसू लागतांच आपासाहेबानें भावाजवळ
वाड्यांत राहण्याचें सोडिलें. येथे राहिलों तर आपल्या जिवास अपाय होईल असें
रेसिडेंटास कळवून त्याच्या परवानगीनें तो ता. १४०३०१८३९ रोजीं रेसिडेन्सींतच
राहवयास गेला. रेसिडेंट ओव्हॅन्सनें त्यास आश्रय दिला.
मध्यंतरीं गव्हर्नर सर रॉबर्ट अँट पुण्याजवळ दापोडी येथें मरण पावला, त्याचे
जागीं पूर्वी बडोद्यास रेसिडेंट असलेला रिव्हेट कारनॅक याची नेमणूक होऊन तो
दाखल झाल्यावर त्यानें प्रतापसिंहाचें प्रकरण हातीं घेतलें. प्रतापसिंहाची वाखाणणी
करून त्यास तलवार नजर दिल्याचें पत्र डायरेक्टरानीं पाठविलें, त्यावर याच कारनॅकची
* खडकीच्या दक्षिणेस पवना व मुळा यांच्या संगमास लागून दापोडी गाव असून
तेथें फोर्डच्या पलटणासाठीं बाजीरावानें बांधिलेले बंगले होते. पुण्याच्या
संगमावरील इंग्रजी बंगला जळल्यावर इंग्रज अधिकाऱ्यांनीं आपले वास्तव्य दापो-
डीस केलें. गव्हर्नर एल्फिन्स्टन पुण्यास येई तेव्हां दापोडीस राहूं लागला, तेव्हां-
पासून तेंच ठिकाण गव्हन्मेंट हाऊस बनलें. पुढें स. १८६९ त गणेशखिंडींतील
सरकारी बंगले तयार झाले, त्यांत गव्हर्नर सर विल्यम फिट्जरल्ड हा प्रथम
राहण्यास गेला.
