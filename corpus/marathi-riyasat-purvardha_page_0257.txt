संभाजी कावजी यांजवर येते. त्यांनीं शिवाजीस काय पत्र पाठविलें तें कळत नाहीं. शिवाजीवर दोषारोप करतां येण्याजोगें हें त्याचें पहिलेंच कृत्य होय यांत संशय नाहीं. या कृत्यानें मोरे याच्यासारख्या बलिष्ठ सरदाराची वाताहत झालेली पाहून शिवाजीबद्दल इतर मराठे जहागीरदारांच्या मनावर विलक्षण वचक बसला, आणि ते विजापुरकरांस सोडून एकदम शिवाजीस शरण आले. त्या योगें राज्यस्थापनेचें काम झपाट्यानें चाललें. जावळी घेतल्यावर शिवाजीनें कृष्णेच्या उगमाजवळ पारघाटाचें नाकें ताब्यांत ठेवण्यासाठीं व ह्या नवीन मुलखाच्या बंदोबस्तासाठीं एका उंच डोंगरावर मजबूद किल्ला बांधिला. तें काम त्यानें मोरो त्रिंबक पिंगळे यास सांगितलें. ह्या नवीन किल्ल्याचें नांव प्रतापगड असें ठेवण्यांत आलें. मोरो त्रिंबक हा पुरंदर किल्याच्या व्यवस्थेस शिवाजीनें ठेविला होता. त्याचा बाप शहाजीपाशीं कर्नाटकांत होता. सन १६५३ च्या सुमारास मोरोपंत कर्नाटक सोडून शिवाजीस येऊन मिळाला. मोरोपंतानें वर सांगितलेला किल्ला बांधण्याचें काम फारच उत्तम रीतीनें तडीस नेऊन ( १६५६ ), शिवाजीची मर्जी संपादिली. इतउत्तर मोरोपंत पिंगळे हा शिवाजीचा केवळ उजवा हात होता. तुळजापुरास देवीचें दर्शन घ्यावयास जाणें लांब पडतें, सबब तुळजापुरच्या देवीचीच एक प्रतिमा एका चतुर कारागिराकडून करवून सुमुहूर्तानें तिची स्थापना प्रतापगडावर केली. ह्या देवीवर शिवाजीची निष्ठा विशेष होती.

जावळी घेतल्यावर थोड्याच दिवसांनीं हिरडसचा देशमुख शिरजोर होता, त्याजवर शिवाजीनें एकाएकीं रात्रीं हल्ला केला. देशमुखाचा रोहिडा नांवाचा मजबूद किल्ला होता, तो किल्ला देशमुखानें मोठ्या शौर्यानें पुष्कळ वेळ लढविला, परंतु लढाईंत देशमुख मारला जाऊन, किल्ला शिवाजीचे हस्तगत झाला. देशमुखाचा दिवाण बाजी प्रभु ह्याचें शौर्य पाहून

अठरा कारखाने व बारा महाल स्थापिले तेव्हां स्वारांचा सुभा व दुसऱ्या एका प्रसंगीं विजापुरच्या फौजेनें खराब केलेल्या मुलखाचा सुभा देण्यांत आला. पण चंद्ररावाचा खून करणाऱ्या राघो बल्लाळास ( म्हणजे कोरडे यास ) किल्ल्याची खबरदारी व सामानभरतीची चौकशी ठेवण्यापेक्षां जास्त महत्त्वाची कामगिरी सांगितलेली नाहीं. ( ग्रंथमाला-देऊसकर ). राघो बल्लाळ अत्रे व रघुनाथ बल्लाळ कोरडे हे दोन वेगळे पुरुष होते.