आलें कीं, तुम्हीं कृष्णापार न होतां इकडे यावें, आपण उभयतांनीं वाघाचें पारिपत्य करूं; आपलीं ठाणीं बसवून मग थोरलें राजकारण कोल्हापुरचें आहे त्यास मदत करूं, ’ ( २९-६-१८०० ). या पत्रा वरून पटवर्धन करवीरकरांची वाट लावणार अशी आफवा उठली आणि त्या योगें पुण्यास पेशवे व सर्जेराव यांस चिंता उत्पन्न झाली. हिंदुस्थानच्या राजकारणांतील ही अगदीं आणीबाणीची वेळ असून वेस्ली बंधू एकमेकांच्या विचारानें मराठ्यांवर आपली सत्ता स्थापण्याचें संधान करीत होते. कोल्हापुरास गेलेलीं सिंद्यांचीं पलटणें अजून पटवर्धनांचे हद्दींत सर्जेरावानें ठेविलीं होतीं, त्यामुळे पटवर्धनांचें लक्ष वाघाच्या शिकारीपेक्षां पुण्याच्या घडामोडींकडे जास्त होतें. मे महिन्याचे अखेरीस वाघानें मोर्चे लावून डंबळचें ठाणें काबीज केलें. तेथून तो सावनुरास गेला. त्या ठिकाणीं वासुदेव काका पटवर्धन शीळकर बंदोबस्तास होता. त्याचा व वाघाचा पूर्वीचा स्नेह असून वाघानें गोडगोड थापा मारून वासुदेव काकाचा विश्वास संपादन केला; आणि काकानें त्यास पिराचा नवस फेडण्याच्या निमित्तानें चार माणसांनिशीं सावनुरांत घेतलें. आंत प्रवेश मिळतांच वाघानें आपलें खरें स्वरूप प्रगट केलें. वासुदेव काकास कैद करून त्यानें सावनूर व त्याखालील अकरा महाल आपल्या ताब्यांत घेतले, ( ता. ११-६-१८०० ). तेथून तो धोंडोपंत गोखल्यावर हुबळीपावेतों चालून गेला. इंग्रजांच्या हालचालींची इत्थंभूत बातमी त्यास कळत होती. पटवर्धन, इंग्रज व गोखले यांच्या फौजा एकत्र होण्यापूर्वी एक एकास वेगळे गांठण्याचे इराद्यानें वाघ हुबळी सोडून एकदम कित्तुरावर आला. कित्तूर येथें गोखल्याचा मुक्काम होता. हुबळीच्या पश्चिमेस हल्याळ येथें इंग्रजांचीं पलटणें आलीं होतीं. त्यांस जाऊन मिळण्यासांठीं प्रथम चिंतामणराव पटवर्धन तिकडे निघाला, आणि मागाहून धोंडोपंत गोखलेही ता० २८ जून शनिवारीं मध्यरात्रीस कित्तूर सोडून हल्याळकडे चालूं लागला, तो रविवारीं दोन प्रहरचे सुमारास एका ओढ्यावर आला. मागाहून तोफा येत होत्या, त्या येईपर्यंत ओढ्याचे कांठींच विश्रांति घेण्याचें त्यानें ठरविलें. वाघ त्याचे पाळतीवर होता. त्यानें दहा हजार फौजेनिशीं तिसरे प्रहरीं एकदम येऊन गोखल्यावर झडप घातली. त्या वेळीं थोडीच पण निकराची चकमक उडून तींत आप्पा गोखले ठार झाला, आणि धोंडोपंत व बापू जखमा लागून जीव बचावून पळून गेले. गोखल्याची सर्व तुकडी वाघानें कापून काढिली. या प्रसंगाची बातमी इंग्रजांस पोंचून ते मदतीस निघाले, पण ते येण्यापूर्वीच अस्तमान झाला, आणि वाघ लगेच आल्या वाटेनें पळून गेला. गोखल्यांच्या व इतरांच्या जखमांस