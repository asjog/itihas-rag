वावरलेला होताच. तीस वर्षाच्या अवधींत या दोन परिस्थितींतील साम्य व तंफावत सूक्ष्म रीतीने समजून घेणें अगत्याचें आहे. पैकीं लखनौचा वजीर हल्लीं जवळजवळ नामशेषच होता, आणि इंग्रजांचें प्रस्थ जरी या वेळीं पुष्कळच वाढलेलें असले तरी कॉर्नवॉलिसचा आशय महादजीशीं विरोध करण्याचा बिलकूल नव्हता, याचें दिग्दर्शन पूर्वी आलेंच आहे. दत्ताजी शिंद्याचे वेळीं रजपूत राजे सर्वथा स्तब्ध होते. निदान या वेळेप्रमाणें उघड विरोध दाखवीत नव्हते. पूर्वी बादशहाचा वजीर गाजीउद्दीन मराठ्यांचें सहाय्य मनापासून करीत होता, तर या वेळीं खुद्द बादशहा हा वरकरणी तरी स्वसंरक्षणाचे उद्देशानें महादजीच्याच कच्छपीं होता. मात्र तो अत्यंत चंचल वृत्तीचा असल्यामुळे केव्हां काय किटाळ रचील याचा नेम नव्हता. पण महादजीनें आपल्या जांत्रयामार्फत त्याचा बंदोबस्त चांगला ठेविला होता. राहतां राहिला मुसलमान पक्ष. गुलाम कादर हा आजा नजीबखाना इतका वजनदार किंवा कारस्थानी नसला तरी धाडस, अविचार व दुष्टपणा या दुर्गुणांनीं तो महादजीस भारीच वाटणारा होता. त्याची मोठी हांव कीं, आजाप्रमाणें आपणही सर्व बादशाहीचा कारभार करावा. गुलाम कादराचा उच्छृंखलपणा महादजी ओळखन असला तरी त्याच्या नीच व दुष्ट स्वभावाची पूर्ण कल्पना त्यास नव्हती असें पुढील बनावावरून म्हणणें भाग येतें. हिंगणे लिहितो, 'प्रस्तुत जैसें साताऱ्याचें संस्थान तैसें दिल्लीचे संस्थान आपले स्वाधीन आहे. या दौलतीस दोन रोग आहेत. एक अब्दाली व एक इंग्रज.. त्यास अब्दाली तर दूर व त्यास त्या प्रांतीं पायबंद भारी. त्याचे येणें इकडे होत नाहीं. इंग्रज समीप आहेत, ते शहाणे, बुद्धिमान् आहेत, परंतु तूर्त दिल्लीचे कामांत मुखत्यारीचा हात घालावा ऐसी बडेसाहेबांची मर्जी नाहीं. इंग्रजांचा पाय दिल्लींत शिरला म्हणजे मग आपले हातचें हिंदुस्थान गेलें. पातशहांची दौलत म्हातारी जाली आहे. एक पातशहाचें नांव गादी मात्र आहे.'
अशा संकटकाळीं जवानबख्त पातशहाजाद्यास बरोबर घेऊन इंग्रजांचे तीन कंपू लखनौहून फरुकाबादेस आले. बरोवर पामरसाहेब इंग्रज आहे. लालसोटवर फितूर होऊन महादजीवर संकट उपस्थित झालें, ही संधि घालमेलीची पाहून कॉर्नवॉलिस काशीस गेला; तेथें त्यानें जवानबख्ताची भेट घेतली.' त्यास घेऊन 'लखनौस वजिराकडे गेले. तेथून त्रिवर्गही कूच करून फर्रुकाबादेस भागीरथीतीरीं आले. तेथून शहाजाद्यास दिल्लीस रवाना करून आपण माघारा कानपुरास गेले.
