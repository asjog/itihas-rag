आणि लगेच मराठशाहीची इमारत खचली. तथापि सार्वभौमराज्याची पुढील विस्तृत कल्पना शिवाजीला नव्हती, असा कित्येकांचा आक्षेप आहे. शिवाजीच्या हयातींत ही कल्पना तडीस न गेल्यामुळें ती त्याच्या मनांत अढळ होती, हें सिद्ध करण्यास शिवाजीचीं कृत्यें व उद्देश तपा-सून पाहवे लागतात. शिवाजीनें घातलेला पाया, वरील इमारत कदाकाळीं विस्तृत झाल्यास, तिला सहन करण्याइतका विस्तृत व मजबूद होता कीं नाहीं, हें पाहिलें पाहिजे. शिवाजीच्या अनुयायांना ही कल्पना होती, आणि ती त्यांनीं शक्त्यनुसार तडीसही नेली, हें वर दाखविलेंच आहे. ही कल्पना त्यांनीं स्वतः उत्पन्न केली नाहीं, तर ती त्यांनीं शिवाजीपासून उचलली एवढेंच दाखवावयाचें आहे.

( १ ) शिवाजीचा विचार केवळ महाराष्ट्रापुरताच असता तर त्याला इतका खटाटोप करण्याचा प्रसंग पडता ना. आरंभापासून शिवाजी फार धूर्त-तेनें वागत होता; केवळ बाह्य भपक्याने लोकांस दिपवावें हें त्यास नको होतें. बापाच्या लहानशा जहागिरीपासून सुरवात करून तो मोठ्या चाणाक्षतेनें आपल्या इमारतीचा पाया थोडथोडा वाढवीत गेला. राज्या-भिषेकाच्या वेळेस हा पाया चांगला मजबूद झाला असें त्यास वाटलें, आणि अष्टप्रधानांची, लष्कराची, किल्ल्यांची वगैरे यथायोग्य व्यवस्था करून आणि छत्रपति हें विशिष्टार्थसूचक अभिधान धारण करून व राज्याभिषेक शक सुरू करून हा पाया त्यानें अशा स्थितींत आणून ठेविला, कीं त्याजवर वाटेल तेवढी विस्तृत इमारत पुढें बांधितां यावी. महाराष्ट्रापुरताच त्याचा हेतु असता, तर तंजावरीं व्यंकोजीनें केलें त्याप्रमाणें तेवढ्याचीच कायमची व्यवस्था बांधून, त्यास स्वस्थ बसतां आलें असतें.

( २ ) मराठ्यांचें राज्य केवळ महाराष्ट्रापुरतें मर्यादित न राहतां सवडीप्रमाणें पुढें मोठें व्हावें, एवढ्याच करितां त्याला आपल्या भावाशीं-सुद्धां भांडण्याचा प्रसंग पडला. जो दक्षिणप्रदेश भावाच्या ताब्यांत होता, तो किंवा त्याचा हिस्सा भावापासून हिसकून घेण्याइतका शिवाजी क्षुद्रदृष्टि किंवा अनुदार नव्हता. परंतु हिंदुपदपादशाहीची इमारत एक असावी; तिचें मूळ महाराष्ट्रांत असावें, त्या इमारतीच्या आश्रयाखालीं सर्व मराठ-मंडळानें सुखानें नांदून त्या इमारतीची वृद्धि करावी, या कल्पनेच्या विरुद्ध व्यंकोजी आदिलशाहीत राहिल्यामुळें, मराठशाहीच्या अमलाखालीं नांदण्या-