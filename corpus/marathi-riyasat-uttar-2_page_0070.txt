सुरु झाली. दोघेही गोसावी सरदार शुजाच्या बाजूनें मराठ्यांशीं लढले. त्यांनीं
विश्वासराव, यशवंतराव पवार वगैरे गृहस्थांच्या प्रेतांचा शोध लावून,
दंड भरून ब्राह्मणांकडून त्यांचा अंत्यविधि करविला. त्या हकीकतीचें पत्र खुद्द
राजा अनुपगीरचें नानासाहेब पेशव्यास लिहिलेलें प्रसिद्ध आहे. ( खं ६.४०७ )
यावरून समस्त मराठ्यांशीं त्यांचा मोठा स्नेहभाव होता यांत संशय नाहीं.
गोसावी व मराठे दोघेही धर्मसंरक्षणासाठींच झगडत होते. पानपतापूर्वी सदाशिव-
रावानें शुजाच्या मार्फत अब्दालीशीं तहाची वाटाघाट चालविली, तींत काशीराय
व हे दोघे गोसावी बंधूच सर्व खटपट करीत होते. बक्सारच्या लढाईत
(२२-१०-१७६४) सुजाच्या तर्फेनें हे दोन गोसावी बंधू इंग्रजांशी कसून लढले.
पण त्यांस हार खावी लागली. पुढें हे दोघे बंधू जवाहिरसिंग जाठाच्या मदतीस
गेले आणि रघुनाथराव पेशव्यानें स. १७६७ त गोहदेस वेढा घातला असतां
त्याजबरोबर लढण्यास आले. त्या प्रसंगांत रघुनाथरावानें गोसावी बंधूंस जाठाच्या
फौजेंतून फोडिलें, आणि जाठांचें भांडण मिटविलें. स. १७६९ त माधवराव
पेशव्यानें विसाजीपंत बिनीवाले वगैरे सरदारांस उत्तरेंत पाठवून बादशहास आणून
दिल्लीच्या सिंहासनावर स्थापिलें, तेव्हां या गोसावी सरदारांचा शुजाच्या मार्फत
पुनरपि मराठ्यांशीं संबंध आला. शुजाउद्दौल्याच्या पश्चात् दिल्लीचा वजीर मीर्झा
नजफखान यानें या गोसावी बंधूंचें भरपूर साहाय्य घेऊन जाठांचा पाडाव केला.
दिल्लीच्या राजकारणांतील कागदांत त्यांचा उल्लेख ठिकठिकाणीं येतो.अनूपगीर यास
हिंमतबहाद्दर हा किताब बादशहाकडून याच सुमारास मिळाला. मीर्झा नजफ-
खानानें जयपुरवर स्वारी केली तींत हा प्रमुख होता. पुढें महादजीनें दिल्लीचें
प्रकरण हातीं घेतलें, त्यांत तर त्याचा संबंध मुख्यतः अनूपगीरशींच येऊन कांहीं
काळ उभयतांचें अत्यंत वितुष्ट पडलें त्याचा हकीकत त्या प्रकरणांत येईल.
अलीबहाद्दर व अनूपगीर यांचा स्नेह महादजीच्या वितुष्टांत जुळला तो आमर-
णान्त टिकला. बुंदेलखंडांत अलीबहाद्दरानें अंमल बसविला त्यांत त्याला अनूपगी-
रची मदत होती. स. १८०३ च्या युद्धांत अनूपगीर इंग्रजांस सामील झाला,
व पुढील सालीं म्हणजे स. १८०४ त तो मरण पावल्यावर त्याची जहागीर
इंग्रजांनीं खालसा केली.हल्लीं त्याच्या वंशजांस कांहीं नेमणूक मिळते.अनूपगीरच्या
अगोदर थोडे दिवस त्याचा भाऊ उमरावगीर मरण पावला, त्याला नऊ पुत्र
होते. ‘गोसावी व त्यांचा सांप्रदाय’ या पुस्तकांत पेशव्यांचा व त्यांचा थोडा
पत्रव्यवहार छापलेला आहे ( पृ.२६१-६६ ).