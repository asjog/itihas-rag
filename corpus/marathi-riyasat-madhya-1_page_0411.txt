विधान बरोबर नाहीं. बिघाडाचें कारण, वचन दिलेली जहागीर दिली नाहीं,
हें होय. पूर्वीचा तह कायम करून घेण्याकरितांच बाजीराव निघून उत्तरेकडे
गेला; आणि चिमाजी आपा पुण्यास येऊन मानाजी व संभाजी आंग्र्यांचे तंटे
तोडण्याकरितां नानाहेबा घेऊन कुलाब्यास गेला. बाजीराव आपल्या नवीन
जहागिरींत खरगोण जिल्ह्यांत नर्मदेच्या कांठीं रावेर१ येथे असतां थोडे दिवस
आजारी पडून एकाएकीं ता. २८ एप्रिल १७४० रोजीं मरण पावला. त्या
वेळीं त्याचा धाकटा मुलगा जनार्दनपंत व बायको काशीबाई त्याजवळ होती.
मृत्यूची बातमी नानासाहेबास कुलाब्यास समजली. तेथेंच उत्तरक्रिया आटपून
तो ता. २५ मे. स. १७४० रोजीं चिमाजीआपासह पुण्यास दाखल झाला.

प्रकरण चौदावें.
बाजीरावाची योग्यता.

१. बाजीराव व चिमाजी, कौटुंबिक. २. मस्तानीचा वृत्तान्त व संतति.
३. शनिवारवाडा, पुणे. ४. उदेपुरच्या राण्याचीं संस्कृत पत्रें.
५. बाजीरावाची योग्यता:-- (१) कर्तबगारीचा अंदाज.
(२) शाहु, बाजीराव व निजाम. (३) कागदपत्रांचा अंदाज.
(४) राज्यकारभाराची अव्यवस्था. (५) मराठशाहीच्या वृद्धींतील दौर्बल्य बीज.
६. बाजीरावाच्या वेळचीं कित्येक घराणीं.

१. बाजीराव व चिमाजी, कौटुंबिक.—बाजीरावाचा जन्म स.१६९८
सालचा असून मृत्यु वैशाख शु.१३, १२ सफर, ता.२८-४-१७४० रोजीं झाला.
बेचाळिसचे वयांत मृत्यु ह्मणजे तारुण्यांतच समजला पाहिजे. त्याची स्त्री काशीबाई
इला बाळाजी ऊर्फ नानासाहेब, रामचंद्र, रघुनाथ व जनार्दन असे चार मुलगे
झाल्याचा उल्लेख आहे. नानासाहेबाचा जन्म मार्गशीर्ष बद्य त्रयोदशीसह चतु-
र्दशी, शके १६४३, बुधवार ता. ६ डिसेंबर १७२१ रोजीं नाणेमावळांत मुक्काम
साते येथें झाला बाजीरावास आणखी कांहीं मुलें झालीं असावीं. सर्व मुलांपैकी