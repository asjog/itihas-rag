बंदोबस्त केला. खानदेश, बागलाण, कोंकण प्रांत वसईपासून सुरतपर्यंत घेतले.
बडे सरदार, मातबर कामकरी, हुशार होते ! त्रिंबकराव दाभाडे कर्नाटक
स्वारीत शाहूचे कामगिरीवर होता. दाभाडे व शिर्के यांचा शरीरसंबंध शाहूनें
जुळवून दिलेला आढळतो. पुढे सेनापतिप्रमाणें सेनानायकाचे काम स्वतः
बाजीराव करूं लागला, आणि त्याचें तेज हळूहळू चमकूं लागलें यावद्दल,
खंडेरावास वैषम्य वाटलें असावें. कारण बाजीरावानें योजलेल्या कामांतून दाभाडे
उत्तरोत्तर अलिप्त राहूं लागला. या संबंधानें शाहूनें त्याची अनेकवार कान-
उघाडणी केल्याचे उल्लेख आहेत. खंडेराव वृद्ध होता, आणि बाजीराव कारभार
करूं लागल्यावर सेनापतीचे तर्फेनें त्याचा मुलगा त्रिंबकराव व पिलाजी गायकवाड
हेच मुखत्यारीनें कामें करीत असल्याळे त्यांचें व बाजीरावाचें जुळलें नाहीं.
त्यांचीं मनें एकमेकांविषयीं हळू हळू कुलुषित होत गेली.' यावरून आपसांतील
या भानगडी बरेच वर्षांपासून हळूहळू विकोपास जात होत्या, असें दिसतें. खंडेराव
ता. १५ मे सन १७२९ नंतर मूतखड्याचे विकारानें मरण पावला. त्यास मुलगे
तीन, त्रिंबकराव, यशवंतराव व सवाई बाबूराव, हे सर्व साताऱ्यास गेले. तेथें
शाहूनें ता. ८ जानेवारी १७३० रोजी त्रिंबकरावास सेनापतीचीं व यशवंतरावास
सेनाखासखेलीचीं वस्त्रं दिली. सेनापति धनाजी व त्याचा मुलगा चंद्रसेन यांच्या
संबंधानें जो प्रकार बाळाजी विश्वनाथाकडून झाला, तसाच कांहींसा प्रकार
सेनापति खंडेराव दाभाडे, व त्याचा मुलगा त्रिंबकराव, यांच्या संबंधानें
बाजीरावाकडून झाला. पण चंद्रसेनाप्रमाणें मराठशाहींतून फुटून जाण्याची संधि
बाजीरावानें त्रिंबकरावास दिली नाहीं. त्रिंबकराव दाभाडे निजामास मिळणार
असें पाहून, बाजीरावाने ताबडतोब त्रिंबकरावाशी लढाई केली, तींत त्रिंबकराव
मरला गेला आणि त्याचा भाऊ यशवंतराव कर्तृत्ववान नसल्यामुळे मराठी राज्यां-
तून सेनापतीचे महत्त्व नाहींसें झालें. हा प्रकार कां व कसा बनला हैं सांगण्या-
पूर्वी गुजराथेंतील मराठे सरदारांच्या हालचालींचें प्रथम अवलोकन केलें पाहिजे.
२. सरबुलंदखान, गुजराथच्या चौथाईचा झगडा, (१७२५-३०).
अकबरानें गुजराथ प्रांत जिंकल्यावर त्या प्रांताचा कारभार करण्यास तोडरमल्ल
याची पहिला सुभेदार ह्मणून नेमणूक केली. तेव्हांपासून मोगल सुभेदारांची

