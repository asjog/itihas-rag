परभारें हाणून पाडतात, निरनिराळे सरदार एका मेळानें काम करीत नाहींत,
यांत आपल्या शक्तीचा अपव्यय होऊन राज्याचें नुकसान होतें, असा
महादजीचा अनुभव होता. आपण सर्व कष्ट करावे, जबाबदारी घेऊन प्राण खर्ची
घालावे, आणि कारभाऱ्यांनीं जाग्यावर बसून पाहिजे तसे हुकूम फर्मावावे, ते
हुकूम जो मानील तो गोत्यांत यावयाचा, होळकर-भोसल्यांप्रमाणें जे मरदार ते
हुकूम मानणार नाहींत, त्यांचें कांहींच वाकडें होत नाहीं, हाच पुण्याच्या कार-
भारासंबंधानें महादजीचा नानाशीं मुख्य वाद होता. बाल पेशव्यासंबंधीं त्याला
अत्यंत निष्ठा व काळजी वाटत होती; त्याला दूर मारून आपण पेशवा व्हावें,
किंवा छत्रपति व्हात्रे, अशी स्वार्थी राज्यविघातक कल्पना महादजीच्या प्रचंड
पत्रव्यवहारांत कोठेही नजरेस येत नाहीं. हा एक प्रकारचा दिवाणी व लष्करी
सत्तेचा झगडा होता. राज्याची जवाबदारी घ्यावयाची आणि संकटें सोसावयाचीं,
तर कारभारांत आपण अंशभागी असावें अशी त्याची मागणी होती. मर्व सत्ता
आपणच चालवावी असें त्याचें म्हणणें नव्हतें. पण नानानें व कारभाऱ्यांनीं
आपला विचार घ्यावा, थोडेबहुत आपल्या तंत्रानें चालावें, मोहिमांचे व देव-
घेवींचे तपशील आपल्या मार्फत ठरवावे, अशा साहचर्याची महादजीचा अपेक्षा
असून, ती सर्वथैव सदोष किंवा टाकाऊ होती असें वाटत नाहीं. कारभाऱ्यांस
भीति वाटे ती इतकीच कीं, महादजीस प्रमुखपणा मिळाल्यावर आपली वाट काय
होईल ? पण हा प्रश्न व्यक्तीचा नाहीं. राजकारणास लेन्त्रणीपेक्षां तोफांचा पाठिंबा
जास्त उपयोगी आहे हें कोणीही सांगू शकेल. याची तोड एकच शक्य होती, ती
अशी कीं, नाना-महादजींनीं शक्य तितकें एकत्र राहून, निदान वारंवार एकत्र
भेटून एकएका प्रकरणाचे निकाल एकमेकांच्या सल्ल्यानें लाविले पाहिजे होते.
थोडक्यांत सांगावयाचे तर नानानें सर्व कारभार आपल्या एकट्याच्या हातांत न
घेतां असलेलें बारभाईचें मंडळ पुढें व्यवस्थित चालवून, त्याच्या मार्फत राज्याचा
कारभार केला पाहिजे होता. त्या साठीं केव्हां नानाने महादजीकडे जाणे व केव्हां
महादजीनें पुण्यास येणें, वगैरे गोष्टी सोयीप्रमाणे ठरविल्या असत्या तर, नाना
केवळ धन्यासारखी अनियंत्रित सत्ता आपणांवर गाजवितो, हा कांहीं छत्रपति
नव्हे की पेशवा नव्हे, आपल्या सारखाच ताही एक पशव्यांचा नाकर, असा
जो त्याजबद्दल पूर्वीच्या सरदारांस मत्सर वाटे, तो आपोआप बंद पडला
असता. नानानें उघडपणें महादजीस बारभाई मंडळांत घेतलें नाहीं, केवळ

