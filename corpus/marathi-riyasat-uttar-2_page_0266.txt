कूच करूं. त्यावरून राणाजी भेटीस आले. चार घटका खलबत होऊन राण्याचे
अनुमतें ठरतें कीं, अंबूजी इंगळ्यांबरोबर दहा हजार फौज व समरूचीं पलटणें
चार अशी जमात ठेवून मामल्याचे बाकीचा पैसा वसूल करावा. ता. ५-१-१७९२
रोजीं राणा व भीमसिंग निरोपास आले. भीमसिंग व अंबूजी यांस राणाजीचे
तैनातीस नेमिलें आणि पोषाख देऊन रजा दिली. जोधपुराकडील व इतर राजे-
रजवाडे यांस वस्त्रें देऊन सर्वांची खात्री करून रुखसत केले आणि आपण राणाचे
डेऱ्यास जाऊन निरोप घेतला. ता. ६ जानेवारी रोजीं चितोडाहून बिदा होऊन
उज्जनीचे रोखें कूच केलें. प्रतापगडापावेतों अंबूजी इंगळे व समरूचीं पलटणें
बरोबर पोंचविण्यास गेलीं. उदेपुरचा सर्व कारभार अंबूजी इंगळ्याकडे सोंपिला.’
हें काम अंबूजीनें इतक्या हुशारीनें केलें कीं, राज्यांत स्वस्थता होऊन प्रजा सुख
पावली, याबद्दल मराठ्यांचा द्वेष्टा टॉड यानेंही त्याची तारीफ केली आहे.
‘ जालीमसिंगाचा जाबसाल लालाजी बल्लाळाचे विद्यमानें उरकून त्यांस सर्फराजीचीं
वस्त्रें देऊन निरोप दिला. रायाजी पाटील यांनींही देशीं जाण्याचा निरोप घेतला. ’
उदेपुर व इतर राजपूत रजवाड्यांसंबंधीं पुढें अनेक तक्रारी व भानगडी चालूच
होत्या, त्यासंबंधीं जो. रा. ले. २६ पाहवा.

पाटीलबावांच्या उत्कर्षानें होळकर कसे रंजास झाले हें पूर्वी सांगितलेंच आहे.
शिंदे-होळकर बरोबरीचे सरदार असतां दिल्लीचा आटोप एकटया शिंद्यांनीं
पाडिला आणि होळकर मागें पडले, हेंच कारण मुख्यतः उभयतांचें वितुष्ट पड-
ण्यास झालें. मनुष्य अंगच्या लायकीनें पुढें येतो याची आठवण बहुधा मनांत
राहत नसून, जो तो मागील मोठेपणावर पुढील संसार चालवूं पाहतो; आणि त्या
कामी त्यास यश आलें नाहीं म्हणजे त्याचा दोष तो दुसऱ्यावर लादतो. प्रस्तुत
तुकोजी होळकर राजकारणास नालायक व शरीरानें असमर्थ होता, त्यांतून कार-
भाराचीं सूत्रें सर्व बाईच्या हातांत. बाई हुशार, परंतु जाग्यावरून सूत्रें चालवि-
णारी. या द्विमुखी व्यवस्थेनें होळकरांचे तेज होतें तें ही चमकूं शकलें नाहीं. आरंभीं
शिंदे-होळकर दोघेही दक्षिणेंत होते, तो पावेतों महादजीचा विचार बाईशीं
मिलाफी होता. बाईला नेमणूक देऊन तुकोजीला कारभार सांगावा अशी सूचना
नानानें केली,ती पूर्वी महादजीनें झिडकारून लाविली होती. परंतु महादजीचा उत्तरेंत
बडेजाव होत गेला, तेव्हां बाईच्या मनांत त्याजबद्दल हळू हळू हेवा उत्पन्न झाला;
आणि पुण्याहून तुकोजी स. १७८८ उत्तरेंत गेला, तेव्हां तुम्ही महादजीचा केवळ