महंमदखान बंगश गझन फर्जंग हा अफगाणिस्तानांतील कोहत प्रांतापैकीं
बंगश खोऱ्यांतला राहणारा पठाण असून, त्याचा बाप औरंगजेबाचे वेळेस हिंदु-
स्तानांत आला. महंमदखानानें बादशाही फौजेंत नोकरी करून नशीब काढिलें.
तो गंगेच्या कांठीं शम्शाबाद परगण्यांत मऊ येथें राहत असून पांच चार हजार
अफगाण लोक नोकरीस ठेवून, जरूर त्या पक्षास मदत करीत असे. फर्रुखसे-
यरच्या कारकीर्दीत सय्यदांस मदत केल्यानें त्यास मोठमोठ्या जहागिरी मिळा-
ल्या. त्यानें बादशहाच्या नांवानें फर्रुखाबाद शहर स्थापून तेथें वास्तव्य केलें.
फर्रुखाबादच्या नबाबांस बंगश नबाब ह्मणतात. हे पठाण व दुसरे रोहिले उत्तर
हिंदुस्थानांत मराठ्यांचे नेहमींचेच शत्रु होते, ही गोष्ट पुढील इतिहासांत ध्यानांत
ठेविली पाहिजे. महंमदखान पुढें सय्यदांचे विरुद्ध उठला; आणि त्यांचा पाडाव
झाल्यावर सन १७२१ त महंमदशहानें त्यास अलाहबादची सुभेदारी दिली.
त्या योगानें बुंदेलखंड, आग्रा व अलाहबाद या टापूत त्याचा संचार सुरू झाला,
आणि बुंदेलखंडचा छत्रसाल व इतर रजपुतांस यांस जिंकण्याचा उद्योग त्यानें सुरू
केला. त्यास मिळालेल्या जहागिरी बुंदेलखंडांत असल्यामुळें लढून अंमल
बसविल्याशिवाय त्याचें चालण्याजोगें नव्हतें. हा अंमल बसवितांना
त्याचा मुलगा पीरखान यास बुंदेल्यांनीं ठार मारून त्याच्या फौजेचा फडशा
उडविला, तेव्हां महंमदखानानें आपला मुलगा काइमखान व सरदार दलेलखान
यांस बुंदेल्यांवर पाठविलें. छत्रसालानें त्यांचाही पराभव करून दलेलखानास ठार
मारिलें. तेव्हां महंमदखान बंगश चवताळून मोठ्या तयारीनिशीं बुंदेलखंडांत
शिरला. दिल्लीचा बादशहा व वजीर खानडौरान यांनीं त्यास भरपूर
मदत दिली. माळवा व अलाहाबाद ह्या दोहोंच्या मध्यें असलेल्या बुंदेले राजांस
आपण सहज चिरडून टाकूं अशी त्याची भावना होती. त्यावरून छत्रसाल व त्याचे
तिघे मुलगे यांचें व महंमदखानाचें निकराचें युद्ध चालू झालें. बंगशची फौज
मोठी व खंबीर असल्यामुळे बुंदेल्यांची पीछेहाट होऊं लागली. उभय फौजांची
रीवाचा दक्षिणेस वीस मैलांवर जैतपुर नजीक मोठी निकराची लढाई झाली.
वृद्ध छत्रसाल अग्रभागीं असतां घायाळ झाला, तेव्हां त्याचे लोक पराभव पावले.

या गोष्टींचा काळ दिलेला नाहीं. तत्रापि हें वर्ष स. १७२८-२९ असावें.
कारण याच वेळीं बाजीराव फौजेनिशीं माळव्यावर चाललेला असल्यामुळें त्यास