किन्वीशीं बोलणें करण्यास सांगितलें; नंतर आम्हांस व मैनुद्दौला यांस सांगण्यास
सांगितलें. म्हणून किन्वी व नबाबकडील मीरकासम आमचे येथें आले. दौलाही
आले. दौलाचें व आमचें एकीकडे बसून बोलणें जालें. दौला बोलले, एक करोड
रुपयांची दौलत टिपूकडे ठेवावी, पंधरा करोड रोख मागावे. आम्ही बोललों,
ज्यांत काम होय असें बोलावें. नंतर किन्वी, मीरकासम, दौले, आम्ही, गोविंद-
राव काळे. बचाजीपंत मेहेंदळे, व आपा बळवंत याप्रमाणें बसोन बोललों. किन्वी
बोलला, दौलांचें बोलणें चढाचें आहे. नंतर किन्वी, मीरकासम व बचाजीपंत
यांचे खल होऊन निश्चय ठरला, तो वकिलांस सांगितला. सांगितल्या प्रमाणें
कर्तव्य असेल तर फडशा करा, नाहीं तर मोर्चे लागल्यावर ऐकणार नाहीं. वकी-
लांनीं परत टिपूकडे जाऊन कबूली आणली. इंग्रजांचे मनांत सल्ला करावासा
नव्हता, पण पहिले दिवशीं खराबी फार जाली, त्यावरून सलुखाकडे मन लागलें.
ता. २५ फेब्रुवारीस टिपूचे लेक लष्करांत आले, त्याच दिवशी परशुरामभाऊ
येऊन दाखल जाले. टिपूनें वकीलां हातीं कळविलें, दोन पुत्र पाठवितों, लॉर्ड-
साहेबांचे हातीं द्यावे. आपले पुत्र असें समजोन ठेवावे. आंतून इंग्रजांचें व टिपूचें
मिळालें असें सर्वत्र म्हणतात. टिपूचे लेक लॉर्ड साहेबांस भेटले. दुसरे दिवशीं
लॉर्ड त्यांचे घरास गेले. दोन घड्याळें, एक बंदूक, व दोन पिस्तुलें मुलांस दिलीं.
आगतस्वागत, घोड्यावर कसे बसतां, लिहितां पढतां काय, अशा गोष्टी करून
लॉर्ड डेऱ्यास परत गेले. किन्वी व चेरी यांस पोशाख दिले. आमच्याकडील
बचाजीपंत व नबाबाकडील मीर आलम समागमें होते त्यांसही पोशाख दिले.
नंतर एक दिवस ते मुलगे आमचे भेटीस व दुसरे दिवशी नबाबाचे येथें
भेटीस गेले. आमचे डेऱ्यास येणार, तेव्हां आपा बळवंत यांस पुढें पाठवून
घेऊन आले. दोन घटका इकडील तिकडील गोष्टी बोललों. मग म्हणाले,
आम्हांस भूक लागली. त्यावरून दोन मुलें व रजा अल्लीखान राहुटींत गेले. पेढे,
बर्फी, मुरंबा, बदाम, पिस्ते यांचा फराळ केला. पाणी प्याले, मग निरोप दिला.
मुलकाचे व पैशाचे जाबसाल ठरवावयाचे, त्यासाठीं किन्वी, मीरआलम व बचाजीपंत
याप्रमाणें नेमले आहेत. टिपूकडून पूर्णय्या येणार. ता. २९ फेब्रुवारीस
लॉर्डसाहेब व मेडूस यांचें भाषण जालें. नंतर मेडूस एकांतीं आपले डेऱ्यांत
जाऊन बसला. दोन पिस्तुलें झाडून पोटांत गोळ्या मारून घेतल्या. येविशीचें
कारण चेरीनें बचाजीपंताजवळ सांगितलें कीं, 'याची प्रकृत खाष्ट. पहिल्यानें