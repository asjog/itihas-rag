करून दाखविल्यामुळे वस्लीची प्रतिष्ठा अतोनात वाढली. लोकांच्या मनांत त्याच्या
युद्धनैपुण्याबद्दल व नेकीच्या वर्तनाबद्दल अत्यंत आदर उत्पन्न झाला. दक्षिणेतील
प्रदेशाची त्यास चांगली माहिती झाली. पटवर्धन, गोखले तसेच ठिकठिकाणचे देसाई
व पाळेगार यांच्यांशीं त्याचा स्नेह जमला. हा गृहस्थ मनांत आणील तें सिद्धीस
नेईल अशी भावना देशांत उत्पन्न होऊन पुढें त्याच्याशीं सामना देण्यास मोठमोठे
सरदार कचरूं लागले. वाघाची शिकार करणें सुलभ नाहीं, त्यास तशाच तऱ्हेची
जंगी तयारी पाहिजे, ही गोष्ट मनाशीं पूर्ण ठरवून भरपावसाळ्यांत नदीनाल्यांच्या
व जंगलांच्या दुर्गम प्रदेशांत शेंकडों मैल पावेतों कमालीचे कष्ट करून से० वस्लीनें
ही वाघाची मोहीम सिद्धीस नेली. हा त्याचा पराक्रम हिंदुस्थानच्या इंग्रजी इतिहासांत
अत्यंत संस्मरणीय गणला जातो. याच यशाच्या जोरावर या पुरुषानें वसईच्या तहा-
नंतर मराठ्यांस जिंकून इंग्रजांची सार्वभौम सत्ता या देशावर प्रस्थापित केली.
वाघाच्या मोहिमेचें तपशीलवार ‘ वर्णन चिंतामणरावाचा वाका ’ यांत पहावें.
१ बाजीरावानें पामरास तोंडघशीं पाडिलें.—( ऑगस्ट-ऑक्टोबर
सन १८०० ). बाजीरावानें सिंद्यास पुण्यांतून घालवून आपल्याकडे मदतीची याचना
करावी अशी टोंचणी त्यास लॉर्ड वेल्स्लीनें पामराचे मार्फत लाविली; आणि पामरानें
त्या बाबतींत शिकस्तीचे प्रयत्न सुरू केले. परंतु बाजीराव त्यास दाद देईना. सिंद्याच्या
पलटणांनीं बाळोबातात्यास विश्वासघातानें पकडिलें, तेव्हां पलटणांच्या युरोपियन
अम्मलदारांस पामरानें सडकून दोष दिला. सर्जेरावास दिवाणगिरी न देतां ती
अमृतरावास द्यावी अशी खटपट पामरानें बाजीरावाकडे सारखी चालू ठेविली होती.
बाळोबातात्यास मुक्त करण्याबद्दल सुद्धां पामराचा आग्रह होता. कोणीकडून मराठी
राजकारणांत आपलें बोट शिरकविण्याची तो शिकस्त करीत होता; आणि ही त्याची
खटपट बाजीराव चांगली ओळखून होता. पामराच्या डोळ्यांत सिंद्याचीं पलटणें खुपत
होतीं. परशुरामभाऊच्या मृत्यूनंतर सर्जेरावाचे आग्रहावरून तुंगभद्रा नदी पावेतोंचा
कर्नाटकांतील सर्वच पटवर्धनी प्रदेश आपल्या खर्चासाठीं सिंदे मागूं लागला. इतकेंच नव्हे
तर तुम्हीं हा मुलूख बऱ्या बोलाने न दिल्यास आम्ही तो जबरदस्तीनें घेणार अशी
सर्जेरावाची भाषा स. १८०० च्या पावसाळ्यांत बाजीरावाकडे चालू झाली. त्यावरून
बाजीराव इतका संतापून गेला, कीं हा कदाचित् कोठें पळून जाईल म्हणून त्याला
अटकाव करण्याच्या इराद्यानें सिंद्याच्या फौजांचा सक्त पाहारा शनिवारवाड्या सभोंवार
कैक महिने खडा होता. यावर तोडगा म्हणून वाघावर चालून आलेल्या से० वस्लीच्या