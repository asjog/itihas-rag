तांच छत्रपतीनें रास्त्यास निक्षून कळविलें कीं, तुम्हीं बऱ्या बोलानें सातारा सोडून निघून
जा; नाहीं तर लहून तुमचा पाडाव करूं. त्यावरून शिवरामपंत थत्ते पुण्यास परत निघून गेला.
तेव्हां बाजीरावाने छत्रपतीशीं तडजोड करण्यास कृष्णराव तात्या जोशी यास पाठविलें.
ता. १६-६-१७९८ रोजी महाराजांच्या लोकांनी किल्ल्यावरून उतरून रास्त्यास
शहरांतून हाकून दिलें. रास्ते चीजवस्त टाकून जीव बचावून निघून गेला. शहरांतून महा-
राजांनी आपल्या चौक्या बसविल्या. रास्त्यानें तोफाही चालविल्या, पण इलाज चालला
नाहीं. उलट वेण्णेच्या कांठचा आपला तळ उठवून त्यानें तो मार्गे कृष्णेच्या अलीकडे
आणिला; आणि परशुरामभाऊस सोडून फौजेसह मदतीस पाठवाल तर हैं अरिष्ट
टळेल असें बाजीरावास जोरानें लिहून कळविलें.
इतका प्रकार झाला तेव्हां वाजीराव अगदींच घाबरून गेला. याच वेळीं तिकडे
बायांचें युद्ध रंगांत येऊन सिंद्यानें अमृतरावाचा पाडाव केला हें मागें सांगितलेंच आहे.
अशा अडचणींत परशुरामभाऊची सुटका करणें त्यास भाग पडलें. सिंदे, अमृतराव
वगैरे सर्वच भाऊस सोडण्यास अनुकूल होते. बाजीरावाचाच त्याजवर काय तो
मोठा दांत. भाऊची प्रकृतिही मांडवगणास अतिशय खालावली म्हणून त्यास वाई
प्रान्तीं हवाफेर करण्यास नेण्याची सूचना रास्त्यांनीं बाजीरावाकडे केली. पण पैसे
उकळल्याशिवाय त्यास सर्जेराव कसा बाहेर जाऊं देणार ? नाहीं होय करतां
भाऊनें वीस लक्ष रुपये गुन्हेगारीबद्दल भरावे, रकमेचा भरणा होईपर्यंत कैदेतच
आहों असें समजावें, तूर्त साताऱ्यास जाऊन रास्त्यांना मदत करावी, आणि सातारचें
काम आटोपल्यावर दंड न भरल्यास रास्त्यांनी पुनः त्यास आणून हजर करावें, असा
करार ठरवून ता. १६-६-१७९८ रोजीं परशुरामभाऊ साताऱ्याकडे निघाला.
ता. २५ जून रोजी त्याची व रास्त्याची भेट वंदन किल्लयाखालीं झाली. त्या वेळीं
उभयपक्षीं मोठी खुशाली झाली. भाऊ सुटून आल्याची पत्रे मुलखांत जातांच लगो-
लग त्याची फौज गोळा झाली. मध्यंतरी महाराजांनी बेरड लोक नोकरीस ठेवून
त्यांजकडून पेशव्यांच्या फौजेचा उच्छेद चालविला होता, तरी सिंद्याची अगर कोल्हा-
पुरची मदत छत्रपतीस न आल्यानें त्याची बाजू लंगडी पडली. खचर्चास पैसा नाहीं, जवळ
कसलेलें मनुष्य नाहीं, अशा फिकिरींत ते जेरीस आले. त्यांनीं निर्वाणीचीं पर्ने
कोल्हापुरास पाठविलीं, परंतु कोल्हापुरची फौज कऱ्हाडावर अडकून पडल्यामुळे ती
साताऱ्यास येऊं शकली नाहीं. पुढें सर्जेराव घाटगेही कैद झाला, तेव्हां सिंद्याकडील
मदतीची आशा होती ती साफ खुंटली. जुलई महिन्यांत रास्तेभाऊंनीं सर्व जमवाजमव