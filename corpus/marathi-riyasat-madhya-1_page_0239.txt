हक्क कायमपणें गुजराथेवर वसविण्याचा असून, जिकडून हा हेतु सिद्धीस जाईल तिकडून त्यांचे प्रयत्न चालू होते. मराठ्यांनी गुजराथ प्रांत बळकाविला हें बादशहास सहन न होऊन त्यानें स. १७२५ च्या मार्चात सरबुलंदखानास मोठ्या त्वरेनें गुजराथेंत पाठविलें. या वेळी पैशाची व फौजेचा तयारी सरबुलंदखानास बादशहानें दिल्लीहून करून दिला. सय्यदबंधूंच्या कुटुंबांतले पुष्कळसे इसम व त्यांचे साथीदार कैदेत होते त्यांस मुक्त करून बादशहानें खानाचे मदतीस दिले. पूर्वीचा मय्यदांचा हस्तक मुहकमसिंग यासही पंचहजारी बनवून त्याजबरोबर पाठविलें. परंतु सरबुलंदने मात्र तितकी निकड दाखविला नाहीं. स. १७२५ च्या एप्रिलांत तो दिल्लीहून निघाला आणि वाटेनं अनेक ठिकाणीं मुक्काम करीत डिसेबरांत अहंमदाबादेपुढे येऊन उतरला. ही ढिलाई मराठ्यांच्या चांगली पथ्यावर पडली. आपली परिस्थति जाणूनच निजामानेही या वेळी मराठ्यांशीं सख्य ठेविले होतें. या संधीचा फायदा घेऊन कंठाजी कदम व पिलाजी गायकवाड यांना समग्र प्रांतांतून आपले हक्क चापून वसूल केले. हमादखानास मदत करणें हें केवळ त्यांचे दाखविण्याचें कारण होतें. सरवुलंदखान येण्यापूर्वीच त्यांनी इतका जम बसवून ठेविला कीं त्यास सुद्धां मराठ्यांच्या मागण्या कबूल करण्याशिवाय गत्यंतर राहिलें नाहीं. सरबुलंदखान येतोसें पाहून हमादखानानें मात्र आपला पाय माघारा घेतला. त्यानें डिसेंबर स १७२५ त अहंमदाबाद खानाचे हवाली केली, परंतु इतर ठिकाणी शक्य तितका त्यास विरोध केला. सरबुलंदखानाचा अंमल अहंमदाबादेत बसला, तेव्हां मराठे कपडवंज येथें जमा झाले, त्यांजवर मरबुलंदखानानें मोठा तोफखाना रवाना केला, तेव्हां प्रथम सोजित्रा येथे व पुनः कपडवंज येथे पराभव पावून मराठे मागें सरत अलीमोहन ऊर्फ छोटाउदेपुर येथे आले. येथे त्यांजला शाहू छत्रपतीकडून अंताजी भास्कर नांवाचा एक नवीन सरदार ताजा फौज घेऊन मदतीस आले. ही मदत घेऊन कंठाजी वडनगरावर व पिलाजी बडोद्यावर असे चाल करून आले. कंठाजीनें वडनगर हल्ला करून धुळीस मिळविलें, आणि