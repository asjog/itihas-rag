विषयीं रामाजीनें पुष्कळ प्रयत्न केले, पण ते सिद्धीस गेले नाहींत. इंग्रजांस
किल्यांत दहा लक्षांचा ऐवज मिळाला, तो त्यांनी एकट्यांनींच घेतला.
मराठ्यांच्या व्यवहारांत इंग्रजांचा हा प्रथम प्रवेश होय. [ब्रि. रि. पृ. ५७४]
    पुढें लवकरच एक विचित्र गलबत बंदराजवळ येत असल्याचे विजय-
दुर्गाच्या किल्यांतून तुळाजीनें पाहिलें. वाघाच्या दाढेंत हें मेंढरूं अशी
उडी कां घालतें यांचें तुळाजीस क्षणभर आश्चर्य वाटले. परंतु दूरबीण
लावून पाहतांच, तो त्वेषानें म्हणाला, ' माझ्या सर्व खलाशांची अक्कल
गुंग झाली काय ! तोफा कां नाहीं डागीत ते ह्या चोरावर ! ' या
गलबताची वर्तणूक मात्र त्यास मोठी विचित्र वाटली. इकडून तिकडे
फिरणें, क्षणांत उभे राहणें, क्षणांत बाजूस वळणें, असें या विक्षिप्त
पाहुण्याचें वर्तन पाहून तुळाजीची तब्यत गेली. त्यानें लगेच त्याबला
पकडून आणण्यासाठीं आपलीं दोन जहाजें रवाना केलीं. या जहाजांस
पाहून त्या विक्षिप्त पाहुण्यानें यःपलाय केलें. आंग्र्यानें कितीही पाठलाग
केला तरी तें हातीं आलें नाहीं. वॉट्‌सनचा विश्वासु मदतनीस सर बुह्यम
ह्यूप्ट ( Hewett ) विजयदुर्ग बंदराची टेहळणी करून बंदराची रचना
व ठाव वगैरेची सर्व माहिती घेऊन गेला हें तुळाजीस समजलेंचि
नाहीं. [ Surridge ]
    ता. ७ फेब्रुवारी रोजीं इंग्रजांचें आरमार मुंबईहून निघालें. ता. १३
रोजीं विजयदुर्ग किल्ला त्यांच्या हातांत पडला. ता. १८ रोजीं मुंबईस
ती बातमी पोचली, त्या वेळीं वॉटसन्चें पत्र ता. १४ चें आलें
तें बेणेप्रमाणें:—
    ' ता. ११ रोजीं सायंकाळीं आमचें आरमार विजयदुर्गापुढें येऊन
दाखल झालें. त्या वेळीं तुळाजीआंग्र्याचें व पेशव्यांचे तहाचें बोलणें
चाललें असल्याचें मला कळलें. तेव्हां तुळाजीस ह्या बाबतीत अवकाश
द्यावयाचा नाहीं, असा निश्चय करून एकदम किल्ला स्वाधीन करून
देण्याविषयीं मीं त्यास निरोप पाठविला. उरलेल्या वेळांत जबाब न