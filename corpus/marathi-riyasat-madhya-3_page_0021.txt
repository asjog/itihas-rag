महाकारस्थानी असून, अब्दालीस इकडे आणण्यास तोच कारण झाला. हा
मूळचा लाहोर जवळील सडकपुर गांवचा राहणारा. त्याच्या बापाचें नांव छन्नू.
लहानपणी तो अलाहबाद, कानपूर वगैरे ठिकाणीं फौजेंत नोकरी करून
वाढला. पुढें लष्करी नोकरी न आवडून त्यानें मुलकी खात्यांत प्रवेश केला,
आणि हिशेबी कारकुनी वगैरे कामांत प्रवीणता मिळविली. तेव्हां नोकरींत
चढत चढत नादीरशहाचे स्वारीच्या वेळी तो पंजाबांत सुलतानपुरचा कारभारी
होता. सरहद्दीकडील कारस्थानांची त्यास चांगली वाकबगारी झाल्यामुळे
सर्व अधिकाऱ्यांस त्याची जरूर लागत असे. तो स्वभावानें क्रूर व प्रसंगी
वाटेल तें करण्यास कचरणारा नव्हता. (एल्यट पु. ८). स. १७४७ त
शहानवाजखान व त्याचा भाऊ यांचें पंजाबांत भांडण लागलें असतां, अदिना-
बेगानें अब्दालीशी खटपट करून त्याची मदत वडील भावास आणून दिली आणि
इकडे हें कारस्थान वजीर कमरुद्दीनखानास लिहून पाठविलें, त्याबरोबर वजिरानें
त्या बंडखोर अधिकाऱ्याचा निषेध केला. परंतु अब्दालीनें मात्र पंजाबावर
स्वारी करण्याची संधि घालविली नाहीं. स. १७४८ च्या जानेवारीत पेशावराहून
खाली उतरून त्यानें लाहोर व मुलतान हे प्रांत हस्तगत केलें सुभेदार शहान-
वाजखान त्याजवर चालून गेला, परंतु ता. २० जानेवारी रोजी पराभव पावून
त्यास पळून जाणें भाग पडलें. ता. २२ रोजी अब्दालीनें लाहोर हस्तगत केलें.
इकडून वजीर कमरुद्दीनखानही अब्दालीवर ताबडतोब चालून गेला. तों
अब्दाली पुढे येऊन सरहिंद काबीज करून बसला होता. स्वतः बादशहा
अर्धागवायूनें घोड्यावर बसण्यास असमर्थ होता, म्हणून त्यानें जयपुरचा
ईश्वरसिंग, सफदरजंग, मीरमन्नू वगैरे मंडळी वजिराचे मदर्तास पाठविली.
'परंतु अब्दालीपुढे त्यांचा जोर चालेना, तेव्हां वजिरानें शहाजादा अहंमद यास
आपल्या मदतीस पाठविण्याविषयीं बादशहास लिहिलें. (का. सं. प. या. ९२).
शहाजादा तिकडे जाऊन स्वतंत्र होईल या भीतीनें बादशहा त्यास पाठविण्यास
खुषी नव्हता. पण वजिराचे आग्रहावरून त्यानें शेवटीं शहाजाद्यास रवाना केलें.
शहाजादा आल्यावर ता. ३ ते १० मार्च पावेतों सरहिंद येथे लढाई होऊन