मंडळीच्या मार्फत खटपट चालविली; आणि त्या कार्मी ती जवळच्या लोकांस वश करून घेऊं लागली. शिवाजीपाशीही तिनें आपल्या मुलाच्या नांवें राज्य करून देण्याविषयीं गोष्ट काढिली. ते शिवाजीस रुचलें नाहीं, आणि त्या घरभेद्या बायकोविषयीं त्याचे मन विटलें, तेव्हांपासून शिवा-जीस मारण्याविषयीं सोयराबाईनें खटपट चालविली असें शिवदिग्विजय-कार म्हणतो. शिवाजीलाही पुढील अडचणीची थोडथोडी कुणकुण लागली; आणि सर्वानीं बंदोबस्तानें राहण्याविषयीं चिटणिसाच्या हस्तें किल्लोकिल्लीं लिहून पाठविलें. पन्हाळ्यावर संभाजीसही रायगडचे बेत थोडेबहुत कळत असत. बखरकार म्हणतो 'बाईसाहेबांच्याठाई अविचार बुद्धि उत्पन्न झाली आणि विषप्रयोग करून महाराजांस व्यथित केलें. महाराजांस जहराचे झेंडू येऊन, एकाएकीं घाघरे झाले, बोलणे चालणे राहिले. वैद्याची उपार्जना करितां विषापासून विकृति झाली असा त्यांनी निश्चय केला. विषहरण करण्यास नाना उपाय केला, परंतु पोटांत रस उतरेना. रामदास स्वामीस बोलाडूं पाठविले. ते संनिध परळीस नव्हते. ईश्वरी नियमच भरला. उपाथ खुंटला. यत्न हरला. बुद्धि कुंठित झाली. तेव्हांच नाश झाला.' शिवाजी वारल्यावर सोयराबाईच्या पक्षपाती मंड-ळीनें प्रसंग जाणून राजारामास राज्याचा धनी करून अंत्यविधि उर-कले. ह्या कटांत बाळाजी आवजी सामील झाला नाहीं. संभाजीस कैदेत ठेवण्याबद्दल व राजारामाच्या नांवानें जिकडे तिकडे राज्याचा बंदो-बस्त करण्याबद्दल पत्रे लिहिण्याविषयीं त्यास मंडळी आग्रह करीत असतां, त्याने कशाबशी वेळ मारून नेली. मरणसमयीं शिवाजीचे वय बावन्न वर्षे दहा महिने दोन दिवस इतकें होतें.

ही हकीकत दिग्विजयकाराची म्हणजे चिटणिसांच्या तर्फेची आहे. शिवाजीच्या चिटणिसाचा मुलगा खंडो बल्लाळ यानंच ही बखर लिहिलेली असावी. वरील उल्लेख इतर बखरीत नाहीं. मरणापूर्वी बरेच दिवस शिवाजी उदास असल्यामुळे, सोयराबाईची व त्याची भेट होत नसे. यावरून त्यास मरण एकाएकीं आलें व विषप्रयोगाची कल्पना पुढे उत्पन्न झाली असावी. असे प्रकार वारंवार घडतात. मुळीं विषप्रयोग इत्यादिकांशिवाय अवचित मरण येणें अशक्य आहे अशी इकडे साधा-रण समजूत असल्यामुळे, अवचित मरणाचा कार्यकारणभाव अशाच