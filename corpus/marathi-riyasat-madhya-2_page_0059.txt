माळव्यांत आला; आणि तेथील सुभेगिरीच्या सनदांची व्यवस्था बाई-
बाईनें लावून स. १७४३ जून महिन्यांत पुण्यास येऊन साताऱ्यास गेला.
तेथें शाहूची प्रकृति बरी झालेली त्यास आढळली. शाहूस या आपसांतील
तंट्याचा सर्व प्रकार समजल्यावर त्यानें रघूजीस ताबडतोब आपल्या
भेटीस साताऱ्यास बोलाविले. त्या संबंधाने रघूजी कोन्हेरामास साता-
र्यास लिहितो. ' आम्ही बंगालियाहून नागपुरास आलियाबरोबर सविस्तर
वर्तमान लिहून पत्रें रवाना केलीं आहेत. त्यावर तुमचें पत्र व महाराजांचीं
आज्ञापत्रें सादर जालीं. तेथें आज्ञा कीं दर्शनास येणें. त्यास आम्ही सत्स-
मयींच स्वार व्हावयाचा विचार केला होता; परंतु भास्करराव यांस बंगा-
ल्यांत ठेविलें होतें, त्यांचा मार्ग लक्षीत होतों. प्रस्तुत फौजेसहवर्तमान,
ज्या मार्गे पेशव्यांची फौज आली, त्याच मार्गे एकदों मजलींचें अंतरें
आले. त्यांची फौज माळव्यांतून आलियावर मशारानिल्हे मजल दरमजल
शिवनीछापरियावरून आम्हांपाशीं आले. भेटी जाल्या. याउपरी गुंता नाहीं.
मजल दरमजल स्वामीचे सेवेशीं येऊन पोचतों. १७ जुलई स. १७४३.
[ ३०२१७ ]. यावरून पेशव्याच्या हालचालीवर नजर ठेवीत भोसले
त्याचे मागोमाग बंगाल्यांतून आले.
रघूजी व नानासाहेब यांच्या ह्या स्वारीसंबंधानें कांहीं मजेदार हकीकत
खालील पत्रांत आहे.
' नानासाहेब फौजेसुद्धां प्रयागकाशीगयेस गेले. रघूजी भोसले आले,
असें वर्तमान येतांच, पहाटचें कूच होऊन श्रीविष्णुपदावर पिंडदान
करून पूर्वेस कुंडावर तीन कोस मुक्कामास गेले. तेथें मुक्काम दहापर्यत
जाले. अल्लाबिरदीशीं राजकारण होतें. त्यांनीं कराराप्रमाणें पंचवीस लक्ष
रुपये दिले. भोसलेकडील बोलणें पिलाजी जाधव याचे मार्फतीचें होतें.
सहा हजार फौज सुद्धां रघूजी भोसले यांनीं भास्करपंतास मकसुदाबादेस अल्ला-
बिरदीवर रवाना केलें. तेव्हां श्रीमंतांनीं पिलाजी जाधवास आज्ञा केली
कीं, अल्लाबिरदीवर फौज भोसलेनीं पाठविली, तरी आम्हांस चाहून जावें