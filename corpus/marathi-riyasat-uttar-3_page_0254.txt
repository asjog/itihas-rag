गायकवाडांकडे वगैरे ज्या कांहीं तजविजी ठेवणें योग्य दिसेल त्या ठेवण्याची समजूत
त्यास देण्यांत आली. अशीच समजूत मद्रासचा गव्हर्नर लॉर्ड क्लाइव्ह यालाही ग०
ज० नें कलकत्त्याहून दिली. शत्रुपक्षाकडील युरोपियन व एतद्देशीय अम्मलदार व त्यांचे
लोक यांस फितवून निकामी करण्याच्या कामगिरीवर एक मुख्य अम्मलदार मेजर
फिथ (Frith) या नांवाचा ग०ज०नें मुद्दाम नेमिला; आणि त्यासाठीं जरुरीप्रमाणें
ठिकठिकाणी जाहीरनामे काढावे, आणि ते आपल्या व शत्रुपक्षांच्या लष्करांत आणि
गांवोगांवच्या सैनिकांच्या बायकामुलांस मुबलक वांटावे, अशा किती तरी विशिष्ट
सूचना ग० ज० नै रोजच्या रोज लिहून पाठविल्या. अशा जाहीरनाम्यांचे मुसुदे सुद्धां त्याने
स्वतः तयार करून पाठविले. या जाहीरनाम्यांचा मतलब असा होता, कीं तीन महि-
न्यांचे आंत मराठे सरदारांची नोकरी सोडून जे कोणी लोक, मग ते इंग्रज, फ्रेंच, किंवा
हिंदी कोणीही असोत, इंग्रजांच्या पक्षाकडे येऊन मिळतील त्यांस सत्कारपूर्वक नोक-
रात घेण्यांत येऊन पूर्वी मिळत असलेला पगार इकडून देण्यांत येईल. याचे उलट जे
कोणी गृहस्थ इंग्रजां विरुद्ध शस्त्र उचलून शत्रूस साह्य करतील, त्यांस पुढें इंग्रजांचा.
आश्रय कधीही मिळणार नाहीं. अशा मतलबाचे जाहीरनामे पुढें ठिकठिकाणी काट-
ण्यांत आले. युद्ध सुरू झाल्यावर कोणीं कोठें कसें वर्तन ठेवावें, या संबंधानें भरपूर
समजुतीचीं टिपणे ता. २७-७-१८०३ रोजीं ग. ज. नें रवाना केली. हीं टिपणें
चांगली खुलासेवार असून युद्ध कसें चालवावें, परहद्दीत जाणे असल्यास आगाऊ
जाहीरनामे काढून लोकांस खूष कसें ठेवावें, युद्धापासून कोणते हेतु सफल करून
घ्यावयाचे, त्यास लागणारें साहित्य कोठून कसें संपादन करावयाचें, एका सेनाप-
तीनें दुसऱ्याचें साह्य कोठून कसें करावयाचें, अशा शेंकडों विषयांची स्पष्टता ग.ज.नें
करून दिली. उत्तरेतील युद्धाचें केन्द्र अलाहाबाद व कानपुर येथे होतें. पेरॉननें
बनविलेलें सिद्याचें लष्कर नाहींसें करणें, बादशहास ताब्यांत घेऊन दिल्ली आग्म्याचा
बंदोबस्त ठेवणे, गंगायमुनांच्या दुआबांतील मराठ्यांचा मुलूख व बुंदेलखंडाचा प्रदेश
जिंकून इंग्रजी राज्यांत सामील करणें, यमुनेच्या पश्चिम कांठावर लष्करी बंदोब
स्ताचीं ठाणीं कायम करणे, देशांतील फ्रेंच सत्तेचा नायनाट करणें, हिम्मतबहाद्दर
गोसावी यास मराठ्यांचे पक्षांतून फोडून आपल्या बाजूस आणणें, ग्वाल्हेरचा किल्ला
हस्तगत करून त्याचे उत्तरेकडील प्रदेशांत सिंद्यास आडकाठी बसविणें, गोहदचे
राण्यास खर्चास देऊन त्याचे मार्फत जाठांचें साह्य मिळविणें, राजपुतान्यांतील राजे
व बुंदेलखंडांतील जहागीरदार यांच्याशीं दोस्तीचे व तैनाती फौजेचे तह ठरवून
