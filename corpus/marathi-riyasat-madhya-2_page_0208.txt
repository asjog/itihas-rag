६. मराठशाहीचें रूपान्तर, रा. खरे यांची चिकित्सा - शाहूच्या
मृत्यूनें मराठशाहीच्या राज्यकारभारांत रूपांतर झालें. हें रूपान्तर राज्यक्रा-
न्तीच्या स्वरूपाचें होतें, त्यांत पेशव्यांची अपहार बुद्धी प्रमुख होती, वगैरे
विचित्र विधानें अनेकांनीं आपापल्या समजुतीप्रमाणें केलीं असून ठिक-
ठिकाणीं त्यांचा निर्देशही केला आहे. सबब त्या प्रश्नांची विस्तृत चर्चा पुनः
येथें करण्याची जरूर नाहीं. नानासाहेबास पेशवाई प्राप्त झाल्यापासून
त्यानें आपलें धोरण कसें ठेविलें, 'परिस्थिति कसकशी बदलत गेली; आणि
त्यास राज्यकारभार चालवितांना कायकाय कृत्यें करावी लागलीं, या गोष्टींचें
विस्तृत विवेचन अस्सल पुराव्याच्या आधारांसह आतां पावेतों करण्यांत
आलें आहे; त्यावरून सर्व पुरावा पाहून प्रत्येक वाचकानें वरील
रूपांतराचा आपापला अंदाज ठरवावा हें बरें. शिवाय या रूपान्तराचें
विवेचन इतिहासापेक्षां राजनीतीच्या भागांत समाविष्ट होतें. तसा राज-
नीतीचा ह्मणजे Maratha constitution चा इतिहास आपला बनाव-
याचा आहे. सरंजामी पद्धतीचाही त्यांतच अंतर्भाव होतो. या विषयाचें
बरेंच सूचक विवेचन रा. खरे यांनीं इचलकरंजीच्या इतिहासांत व रा.
राजवाडे यांनीं आपल्या पहिल्या खंडाच्या प्रस्तावनेंत केलें आहे.
त्यांतील कांहीं थोडे मुद्दे उतरून घेण्याजोगे आहेत. रा. खरे ह्मणतात:—
पेशवाईच्या अधिकारासारखा अधिकार दुनियेंत कधीं कोणीं चालविला
नसेल. पेशवे ( १ ) दिल्लीच्या बादशाहाचे सुभेदार, ( २ ) छत्रपतींचे
प्रधान, व ( ३ ) आपल्या स्वतःच्या राज्यापुरते ( कोणतें राज्य ! ) मालक
होते. हे तीन विजातीय संबंध एके ठिकाणीं आल्यामुळ, पेशव्यांचें राज्य-
यंत्र बरेंच बिकट व नाजूक झालें होतें. ( १ ) बादशाहाचे नोकरांशी
ह्मणजे, सुरत, जंजिरा, सावनूर, अर्काट वगैरे संस्थानांच्या नबाबांशीं दोस्त
सरकार या नात्यानें त्यांस वागावें लागे. हे संस्थानिक चौथसरदेशमुखी