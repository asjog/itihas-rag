मांडलिक झालेले पुनः सिंदे होळकरांच्या तावडींत देणें अत्यंत गैर होय असें त्यानें
बार्लोच्या नजरेस आणिलें. इतकेंच नव्हें तर बुंदी, जयपुर वगैरे ठिकाणच्या
राजांस खुद्द त्यानें आपल्या जबाबदारीवर तशीं आश्वासने दिलीं. परंतु बार्लोनें
लेकचें म्हणणे मुळींच मान्य केलें नाहीं. त्यावर लेकनें पुनः विनंति केली
कीं निदान लगोलग हें नवीन धोरण जाहीर न करतां कांहीं मुदत पावेतों चाललें
आहे असें चालवून मग तें हलके हलके अमलांत आणावें. ही सुद्धां त्याची विनंति
बार्लोनें अमान्य केली. फक्त भरतपुर व माचेडी यांचे संबंधांत कांहीं कालपर्यंत पहि-
लेंच धोरण चालविण्याची सवड वालीनें मंजूर केली. लेक व बार्ले यांजमधील ही फूट
उत्तरोत्तर वाढत जाऊन त्यांचे साफ पटेनासें झालें, तेव्हां लेकनें स. १९०७त नोकरीचा
राजीनामा देऊन स्वदेशीं प्रयाण केलें. तेथे तो स. १८०८ सालीं मरण पावला. *
अशा रीतीनें वेल्स्लीच्या चढाईनें उद्भवलेल्या युद्धांचा तात्पुरता शेवट झाला. खरें
पाहूं जातां वेल्स्लीचें धोरण सर्वासच जाचक झालें. तें धोरण सुटून इंग्रजांचा राज्य-
कारभारांतील दृष्टिकोन बदलल्याचें लोकांचे नजरेस येतांच शांतता प्रस्थापित होण्यास
वेळ लागला नाहीं. मात्र ती प्रस्थापित करण्यांत झालेल्या घाईमुळे पुष्कळ भानगडी
उत्पन्न झाल्या, त्यांचें निरसन होण्यास आणखी एका प्रचंड युद्धाची आणि वेल्स्लीच्याच
तोडीच्या जहांबाज अधिकाऱ्याची इंग्रजांना पुढे गरज लागली. बार्लो व मिंटो
यांर्नी सगळ्या हिंदुस्थानांतील संस्थानिकांची सुव्यवस्था सर्वांचे हक्क कायम ठेवून
निरपक्षेतेनें लाविली असती तर पुढील इतिहास पुष्कळसा बदलला असता.
टिपू, निजाम व मराठे हीं तीनच प्रकरणें वेल्स्लीच्या कारभारांत मुख्य आहेत.
त्यांपैकी पहिलें मात्र लगोलग सिद्धीस गेलें. अल्पावकाशांत टिपूचें राज्य जिंकून तेथील
प्रांताची व्यवस्था पूर्णय्यानें नीट ठेविली म्हणूनच पुढील युद्धांत इंग्रजांस पैशाचा व
फौजेचा उत्कृष्ट पुरवठा झाला. वरचेचर नवीन फौजा पूर्णथ्यानें तयार करून से०
वल्स्लीकडे पाठविल्या, याजबद्दल इंग्रज अधिकारी त्याची व त्याच्या हिंदी मदतनीसांची
फार फार वाखाणणी करतात. म्हैसुरांतील डाव जसा आपण लवकर जिंकला तसाच
मराठ्यांचाही बोलबोल म्हणतां जिंकूं अशी जी वेल्स्लीची अपेक्षा होती ती सर्वथैव
विफल ठरली. तिसरें प्रकरण निजामाचें त्याची व्यवस्था कशी लागली हें पुडें
यथास्थलीं सांगण्यांत येईल.