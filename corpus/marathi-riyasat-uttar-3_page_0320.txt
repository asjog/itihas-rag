सारखी तक्रार त्यानें चालविली होती. दौलतराव म्हणाला, 'गुदस्तां भोसल्याचे
मार्फत यशवंतरावाची समजूत घालून आम्ही आणाशपथा घेऊन करार केले, त्यांतलें
एक अक्षरही यशवंतरावानें पाळलें नाहीं. हा दरोडे घालून पाहिजे तशी बंडखोरी
करीत स्वच्छंदानें हिंडत जातो. वास्तविक याचा होळकरांचे दौलतीवर कांहीं एक हक्क
नसतांही, आम्हीं त्याच्याशी करार करून दौलतीवरचा त्याचा हक्क मान्य केला आहे.
असें असूनही तो गैरवर्तन करतो तर त्याचा बंदोबस्त करणे इंग्रजांचे कर्तव्य आहे.'
याच वेळीं यशवंतरावानें आपले वकील बऱ्हाणपुरास सिंद्याकडे पाठवून विनंति
केली, की इंग्रजांचा पाडाव करण्यासाठीं तुम्हीं आम्हांस सामील व्हावें.
ता. ५०३०१८०४ रोजी ते वकील सिंद्याकडे आले. पण एकवार युद्धांत हात चांगलेच
पोळले असल्यामुळे पुनः त्यांत पडण्याची सिंद्यास बिलकूल इच्छा नव्हती. त्याच्या
मनांतली उत्कंठा एकच. यशवंतरावाचा स्वैर संचार बंद व्हावा, आणि आपला अधिकार
पूर्ववत् चालावा. असा विचार करून दौलतरावाने आपला वकील यशवंतरावाकडे
पाठवून त्यास कळविलें कीं, 'तुमचा आमचा सलूख राहवा अशी इच्छा असेल
तर तुम्हीं आमच्या मुलुखास बिलकूल उपद्रव देऊं नये. नाहीं तर आम्हांस तुमच्यावर
शस्त्र उचलण्याचा प्रसंग आल्याशिवाय राहणार नाहीं.' सिंद्याचा हा वकील तारीख
२०३०१८०४ रोजीं होळकराकडे येऊन दाखल झाला. त्यास होळकरानें गुप्तपणें भेटून
कळविलें कीं, 'सिंद्याचें यत्किंचित् अहित करण्याचा माझा इरादा नाहीं. इंग्रजांस
नरम करावें येवढाच माझा हेतु आहे. इंग्रजांनी मराठ्यांचे राज्य बुडविलें त्याचा
प्रतिकार करणें हेंच अत्यंत निकडीचें माझें काम असून त्यासाठीं तुमचें अजमीरचें ठाणें
मला तात्पुरतें ताब्यांत घेणें जरूर वाटलें. तें स्थळ जोधपुरकरांस देऊन त्यांची मदत
मीं मिळविली आहे. युद्ध संपल्यावर तुमचें अजमीर स्थळ तुम्हांस पूर्ववत् परत मिळेल.'
स. १८०४ च्या उन्हाळ्यांत यशवंतरावाचे बेत काय चालले होते त्यांचे वर्णन
खालील पत्रांत आहे. 'यशवंतराव होळकर सांबरच्या किल्लयानजीक व जयपुरनजीक
मुक्काम करून होते. त्यास जयपुर प्रांत बेचिराख करून पंचवीस लाख खंडणी घेऊन
तेथून सडी फौज करून घोडा राऊत निवडक लाख सवालाख पावेतों बरोबर घेऊन
कोठ्यास दाखल झाले. पुढें पूर्वेस बंगाला वगैरे मुलूख आहे तिकडे जाऊन खंडण्या
घ्याव्या, इंग्रजांनीं पिच्छा केला असतां बंगाल्यांतून भेसले व नबाब यांच्या मुलखां-
तून आकर्काट, चेनापट्टण व श्रीरंगपट्टण इकडे यावें हा बेत आहे. अथवा इंग्रजांनीं
पिच्छा न केल्म तर छावणी कोटा अगर गढेमंडळ प्रांती करावी हा बेत आहे. कबिले,

