व फत्तेसिंग भोसले उजवे बाजूस नेमिले. पिछाडीस सरलष्कर व त्यांचे निसबतीचे
सरंजामी हे नेमिले. हुजूरपागा डेऱ्यापुढें व शागीर्दपेशा लोक वगैरे जिकडील
तिकडे मिसली नेमून दिल्या. सर्वांनीं स्वारींत आपापले मिसलींत चालावें,
गलबला कांही एक होऊं नये. पादशाही स्वारींत महाराज होते त्याअन्वयें
सर्व मातबर मुत्सद्दी प्रधान व सरदार यांनीं अंबाऱ्यांत बसोन, सरकारचे पाठी-
मागें जनानखाना, त्यामागें चाळीस पन्नास अंबाऱ्या चालाव्या. पुढें तोफखाना,
त्यापुढें ढाला व निशाणें, व त्यापाशीं गारद व करोळ व पागा
चालावी सर्वांपुढें बिनीवाले सेनाधुरंधर यांनीं चालावें. निशाणांमागें
आघाडीचे सरदार यांचे लोक चालावे. त्यामागें जिलीब, नानाप्रकारचीं
रणवाद्यें, त्यामागें जिलबीचे हत्ती, घोडे, रथ, सांडणी यांनीं चालावें.
त्यामागें नगारखाना, शहाजानें, त्यामागें वाजंत्री व धाडी व त्यामागें चोपदार
भालदार चालावे. वाटेनें सक्के ( पाणी शिंपणारे ) व पखाला यांनीं पुढें
शिडकाव करीत असावा. याप्रमाणें दोन तीन कोस चालून डेरेपर्यंत कोरबंदीचे
लोक म्ह० सलामीचे स्वार यांचे मुजरे घेत जावें. याप्रमाणें मजला करून
उंबरज मुक्कामी आले. पुढें कर्नाटक प्रांतीं जावयाचें, त्यास तिकडे
सरदार रवाना केले आणि उंब्रजेवर छावणी केली. प्रधान व सरदारसह-
वर्तमान शिकारीस जावें श्रीपतराव प्रतिनिधींना आज्ञेप्रमाणें उदाजी चव्हाणावर
जाऊन त्यास जरब दिली, व चव्हाणास घेऊन महाराजांपाशी आले दुसरे वर्षी
तोफखाना व सामान देऊन, मिरजेचें ठाणे मोगलांकडे होतें तें घ्यावें ह्मणोन
त्यांस रवाना केलें. बहिरोपंत पिंगळ्यांचे चिरंजीव आपाजीराव पेशवाई काढली
ह्मणोन उद्विग्नता वागवीत होते, त्यांची परीक्षा पाहणें जाणून संताजी डुबल
यास बरोबर देऊन तीस हजार फौजे सहित रवाना केलें. त्यांनीं जाऊन किल्लयास
शह दिला. परंतु किल्ला लांबणींत आणि बांधणींत मजबूद, इलाज न चाले.
यामुळे प्रतिनिधीस आज्ञा केली कीं उद्यां हल्ला चढवून किल्ला घ्यावा. दुसरे
दिवशीं हल्ला केला ईशान्येकडील बुरुज तोफा लावून ढळला. निशाण लावून
किल्ला घेतला. शेंपन्नास मेले, पांच पन्नास जखमी झाले. ते जाऊन मोर्चेबंदी
करून तोफा लावून मारगिरी केली. यावरून किल्ला तहास येऊन ता. ३ ऑक्टो-
बर स. १७३९ रोजीं दिला. यावरी महाराजांची स्वारी किल्ला पहाण्यास गेली.