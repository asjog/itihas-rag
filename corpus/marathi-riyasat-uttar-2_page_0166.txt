वारंवार येईल तें ध्यानांत ठेविलें पाहिजे. अलीबहादराबरोबर सदाशिव शामराव
अस्वलकर हा दिवाण म्हणून नानानें नेमून दिला होता. महादजी पेंचांत सांपडला
आणि पुण्याची फौज तर येईना, तेव्हां त्यानें रामजी पाटील यास मुद्दाम पण्यास
पाठविलें. त्याची वाटेंत बऱ्हाणपुरनजीक ३ एप्रिल रोजीं अलीबहादराशीं गांठ
पडली. त्यानें विचारलें, 'सहा महिने निघालां आहां, अद्याप पोंचलां नाहीं.' तेव्हां
' पाटीलबावांशीं दुसरा विचार नाहीं. म्हणूनच आम्हांस मदतीस पाठविलें,' असें
अलीबहादरानें उत्तर दिलें.' ता. १६ एप्रिल रोजी अलीबहादर महेश्वरास पोंचला.
२० एप्रिल रोजीं त्याची बाईची भेट उत्तम प्रकारें जाली. त्याच दिवशीं तुकोजी
होळकर तेथे पोंचला. नंतर मुहूर्त पाहून पुढील वाटाघाटी करण्यांत दिवस गेले.
तुकोजीचे मनांत मूळपासूनच तेढ होती. एक महिना राहवून घेतल्यावर तो अली-
बहादरास म्हणाला, 'आपण पुढें व्हावें, बापू होळकरास बरोबर देनों, इंदुरापर्यंत
चलावें; किंबहुना उज्जनी पावेतों जावें; अमावास्या जाल्यावर दो चौ रोजीं
आम्ही येतों. तेथें सिंद्यांचे जाबसाल सुरळीतपणें चालावयाचे आल्यास त्याजकडे
जाऊं, नाहीं तर मारवाडचे रोखें जाऊं.' यावरून अलीबहादरानें पुण्यास
लिहून विचारलें, 'आम्हीं एकटे पुढे जावें, कीं तुकोजीबावांची वाट पाहून
राहवें.' या प्रकारावरून पेशवाईचा कारभार कसा चाले तें दिसतें. तुकोजीचे
जाबसाल महादजीकडे काय होते, त्याचा उल्लेख आढळत नाहीं. निदान ते
त्यास समक्ष बोलून ठरवितां आले असते. पहिलें परचक्राचें संकट दूर करावें,
नंतर आपसांतले कलह तोडावे, तो मार्ग तुकोजीचे ध्यानींमनीं नव्हता. येऊन
जाऊन त्याची मागणी काय, कीं शिंदे व आपण बरोबरीचे सरदार, तेव्हां
निमा वाटा आपणास पाहिजे. संकटें, अडचणी, पैसा, पराक्रम, यांचा निंमे
वांटा मात्र सोसण्यास नको, फक्त कमाईचा वांटा घेण्यास पाहिजे, ही तुकोजीची
व अहल्याबाईची कल्पना. अहल्याबाईनें या प्रसंगीं तुकोजीस त्वरा करण्यास
सांगितलेले दिसत नाहीं. अलीबहादर महेश्वराहून कूच करूं लागला, ते समयीं
'तुकोजीनें त्यास बहुत आग्रह केला की, तुम्हीं आम्ही बरोबर जाऊं. तों
पाटीलबाांकडून अंबजी इंगळे महेश्वरास आले. इंगळ्यांचें म्हणणे उभयतांनीं
बरोबर चलावें. हें बोलणें होत आहे तों आग्याजवळच्या लढाईत इस्मईल बेग
बुडविल्याचें पत्र आलें. तेव्हां होळकर व इंगळे बोलले की, आपण सर्वच

