पुढें अलीबहादर बुंदेलखंडांत पोंचल्यावर पुनरपि त्यास नानानें लिहिलें
'गोसावी यास बरोबर नेऊन मसलत करणें चांगलें नाहीं. त्यास नेऊं नये. ग्वालेर
अथवा पाटीलबावा सांगतील तेथें ठेवावा. तुम्ही डंघाईत जातांना पाटीलबावांचे
मह। लांस उपद्रव करून पैका घेतला म्हणोन पाटीलबावांचे लिहिणें आलें. असें जालें
असल्यास ठोक नाहीं. गोसाव्याचें विद्यमान कारभारांत बिलकूल नसावें. डंघाईकडे
गेल्यापासून तुमची पत्रेही येत नाहींत. येथून बुद्धिवादेंकरून लिहितों त्याप्रमाणें
वागत नाहीं. आजपावेतों तुमचें स्वरूप येथून केवढें रक्षिलें आणि तुम्हीं कोणत्या
थरावर आणलेत हेंही मनांत येत नाहीं. गोसाव्यास झांशीस ठेवावा म्हणोन
वारंवार लिहिलें असतां तें घडत नाहीं, उलट त्याचा जमाव करवून त्याचे हातें
राजकारणें घेतां हैं तों फारच अनुचित, तुमचे स्वरूपच गेलें. कोणाचे संगतीचें फल
की, आपलें व खावंदाचें बरें दिसोंच नये. गोसाव्यास कैद करून ठेवणे होतच
नसेल तर सरकारचा नाश कित्येक गोष्टीस होतो, यास्तव जसें करणें तसें करावें
लागेल. आमचे सांगण्याप्रमाणें करूं अशी तुमची प्रतिज्ञा आहे, सबब मुद्दाम
सुचवून विस्तारें लिहिलें आहे. गनीबेगापासून अपराध घडला असतां त्यास
पागा पालखी देऊन प्रांताचा सरसुभा सांगितला, दुसऱ्याच्याही पागा पालख्या
वाढवितां म्हणोन समजण्यांत आलें. कारभारी सदाशिवपंत करून दिले, तेही
वाईट बोलतात, हें तुम्हांस समजत नाहीं. गोसाव्यास कैद करण्यास विलंब
लागणार नाहीं ऐसें बहुत त-हेनें लिहीत गेलेत, व दिनकर बल्लाळ गोरे येथून
गेले, त्यांचीं व तुमचीं पत्रं आलीं, परंतु अद्यापि कांहींच घडलें नाहीं. राघोपंत
गोखले यांस पालखी देण्याविशीं लिहिलें त्यास तीस चाळीस वर्षे सेवा व
सरकार कामें मोठीं करतात, तेव्हां पालखीची योग्यता येते, तरी त्यांस पालखी
परिच्छिन्न देऊं नये.' अशा प्रकारें सारखा तीन वर्षे नाना अलीबहादरास अनेक
प्रकारें लिहून थकला, पण त्यानें बिलकूल तें मानलें नाहीं. जो कोणी खुशामत
करून भुलवील, त्याचे मुठींत अलीबहादर वागे. स्वतः शूर व उद्योगी असूनही
मनुष्याची पारख नसल्यामुळे त्याच्या हातून सरकारचें किंवा स्वतःचें हित कांहीं
एक झालें नाहीं. गोसावी, गनीबेग यांच्यासारख्यांनीं त्यास भुरळ पाडून
आपले लाग साधून घेतले. पुढें महादजी पुण्यास गेल्यावर गोसाव्यास कैदेत
ठेवण्याविषयीं तो हट्ट धरून बसला. पण अलीबहादराचें सामर्थ्य नानाच्या
वरानें भस्मासुरासारखे वाढल्यामुळे त्यानें नानाचे व पेशव्याचे हुकूम सुद्धा
