हे ग्रह उत्तर हिंदुस्थानच्या कालगणनेस अनुसरून तर नसतील ! तपास व्हावा व
तिथि व घडी नक्की व्हावी, म्हणून कुंडली दिली आहे. *

मुलगे व मुली महादजीस पुष्कळ झाल्या, पण मुलें जगली नाहींत. पुत्र असावा
अशी त्यास मोठी उत्सुकता असून त्यासाठींच त्यानें अनेक बायका केल्या. मुलें
जगत ना म्हणून त्यास अत्यंत वैताग वाटे. मोठी होऊन नांदणारी त्याची एकच
मुलगी लाडोजी देशमुखास दिलेली बाळाबाई तेवढी होय. महादजीच्या दोन
नातजांवयांचा उल्लेख येतो, ते या बाळाबाईचे जांवई असावे. एक आनंदराव
जाधव दौलताबादचे, लखुजी जाधवरावाच्या वंशापैकीं. याच्या उत्पन्नाच्या कांहीं
भानगडी होत्या, त्या संबंधानें महादजीनें नानास अनेक शिफारसपत्रे लिहिलेलों
आढळतात. दुसरा नातजांवई यशवंतराव दाभाडे तळेगांवचा. यास दौलतरावानें
बाळाबाईची मुलगी देऊन लग्न केलें, आणि त्यास ३०-९-१७९७ रोजी सातारकर
छत्रपतीचें सेनापतिपद बाजीरावाकडून देवविलें. लाडोजी देशमुख दिल्लीस

* महादजीच्या वयासंबंधानें कीननें अनेक विरोधी विधाने केलीं आहेत.
पृ. ३२ वर तो स. १७३० चा जन्म देतो, आणि पानिपतच्या प्रसंगी तो सुमारें
तीस वर्षाचा होता असे पृ. ५२वर सांगून पहिल्या विधानास पुष्टि देतो.
पृ. १८४ वर 'स. १७९२ न पुण्यास आला, तेव्हां त्याचे वय जवळ जवळ
साठीचें होतें.' असें विधान आहे. म्हणजे त्याचा जन्म स. १७३२ चा होतो,
आणि मृत्युसमयीं त्याचें वय ६७ वर्षाचे होते, असेंही तो लिहितो. हें शेवटचें
वाक्य मला बहुशः प्रमाण वाटतें. खरी जन्मतिथि हुडकून या संशयाची निवृत्ति
करणें जरूर आहे. मात्र शिवजन्मासारखी चुरस न वाढो म्हणजे झालें !