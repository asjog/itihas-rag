ज्या गृहस्थानें मराठी राज्याची पूर्वपरंपरा यत्किचितहि पाळली नाहीं, ज्यानें हार्ती
आलेल्या संधीचा व अधिकाराचा उपयोग केवळ पुढे आलेल्या प्रसंगाच्या निभावणी-
पुरताच केला, ज्याला सत्य, दया, प्रेम इत्यादि गुणांचे वारेंसुद्धां कधीं शिवलें नाहीं,
अशी ही अमानुष व्यक्ति मराठशाहीच्या नाशास पुष्कळशी कारण झाली आहे.
त्याच्या उत्तरायुष्याचा ब्राउटननें लिहिलेला कथाभाग तेवढाच आतां सांगावयाचा आहे.
" सर्जेराव शरीरानें डेंगू व जाड आहे. उंची पांच फुटांहून अधिक नाहीं. अवयव
मर्व बटबटीत असून डोळे घारे पण काकदृष्टीचे आहेत. रंग गोरा व डोकीचे कैस
पांढरे शुभ्र आहेत. मूर्ति पाहतांच अंतर्यामाची भरपूर कल्पना होते. कपट, क्रौर्य,
खुनशीपणा हे सर्व गुण चेहऱ्यावरच उमटलेले दिसतात. पण तोंड उघडतांच बुद्धीची
चमक झळकू लागते. पायघोळ धोतर नेसून अंगांत एक बन्यान, त्यावर खांद्यावरून
घेतलेला एक शेला आणि डोक्यास दाभणी जरी किनारीची पातळ टोपी, टोपीच्या
किनारीचे दोन गोंडें डाव्या खांद्यावर लोंबतात, अशी ही मूर्ति पाहिली म्हणजे वाटेल की
हा प्राणी वेडसर असावा. हातांत एक माळ असून तींतील चंदनी मणी तो झराझर बोटांनी
ओढीत असतो. अलीकडे धन्याची मर्जी त्याजवरची साफ उडाली आहे. नाहीं तर लहान-
थोर सर्व त्यास चळचळा कांपत असतात. जरा कोणी मर्जीविरुद्ध काम केलें कीं तो
मेलाच म्हणून समजावें; आणि तो मृत्यु सुद्धां असा तसा नव्हे, तर गळफांस, विषप्राशन
हे तर नेहमींचेंच, पण वेळीं अंगास बाण अगर नळे बांधून ते पेटवून दिले, कीं त्या
दुर्दैवी प्राण्याचे तुकडे तुकडे होऊन ते वर हवेत उडून जात."
'जवाहीर' नांवाची सर्जेरावाची एक आवडती रक्षा होती. तिच्याशीं एकदां
त्याच्या नोकरानें फाजीलपणा केला. त्याबरोबर सर्जेराबानें त्याचे हात पाय व नाक
छेदून टाकिलें. सर्जेरावाजवळ राहून तिनें मोठा द्रव्यसंचय केला. तिची दुसरी एक
मैत्रीण रतनकुंवर म्हणून चांगली गाणारीण सर्जेरावाचा मेहुणा पाटणकर याची रक्षा
होती, तिनेंही असाच पुष्कळ पैसा मिळविला. सर्जेरावाचा खून झाल्याबरोबर
बायजाबाईनें त्या दोघींस एकदम कैद केलें; आणि जवाहीरला आपल्यासमोर
आणवून स्वतः प्रथम छडीनें व मग चाबकानें बेदम मारिलें. दौलतरावानें तर तिचें
नाक कान कापण्याचाच हुकूम फर्माविला; पण तिनें जवळचा सर्व संचय त्यास
देऊन जिवानिशीं सुटका करून घेतली. तीच दशा नंतर रतनकुंवरचीही झाली.
तिची एक लाख तरी संपत्ति दौलतरावानें हस्तगत केली. तथापि आणखी तिच्या-
पाशीं पुष्कळ संचय ठिकठिकाणीं आहे असें समजतें.'
