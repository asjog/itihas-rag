सरकारउपयोगीच आहे, यास्तव त्याजशीं बोलून दीड लक्ष वसुली जागा
लावून देण्याचा ठराव केला आहे.' त्यावर नानानें लिहिलें, कलकत्त्याहून पांच
कलमांचा करार होऊन यावयाचा आहे, तो आला म्हणजे दीड लक्ष जहागिरीची
सनद पाठवून देऊ.' (ता. २८-९-१७८३). पुढें ही जहागीर गायकवाडाच्या
मुलखापैकी न देतां सरकारपैकीं द्यावी असा वाद चालला; आणि बुंदेलखंडांत
जहागीर नेमून दिली. त्याची तड लागते तों स. १७८४ त हेस्टिंग्सनें लखनौस
येऊन शहाजाद्यास आपलेपाशीं नेलें, तेव्हां अर्थात् जहागिरीच्या सनदा नाना-
कडून महादजीकडे आल्या असूनही महादजीनें त्या इंद्रसेनास दिल्या नाहींत.
इंग्रजांनी वचनभंग करून टिपूशीं परभार तह केला, तें प्रकरण महादजीच्या
अंगाशीं आलें. कारण तहांत महादजीची जामीनगत होती. शिवाय मराठ्यांवर
चढाई करण्यास मुंबईकर इंग्रजांनी जंजिऱ्याच्या सिदीस भर व मदत दिली.
तेव्हां या सर्व प्रकरणांचा खुलासा इंग्रजांनी केल्याखेरीज जहागिरीच्या सनदा
इंद्रसेनान देऊ नयेत असें नानानें पाटीलबावांस कळविलें. जहागिरीच्या सनदा
बुदेलखंडाचा अंमलदार बाळाजी गोविंद खेर याजकडे गेल्याचा उल्लेख
१७८५ चा आहे. पण पुढे महादजीचें इंग्रजांशीं वितुष्ट आल्यानें ही जहा-
गीर शेवटी इंद्रसेनास महादजीकडून मिळाल्याचा दाखला आढळत नाहीं.
महादजी म्हणतो. 'आम्हीं बादशाही बंदोबस्तास हात घातला, पढ़ें घेतलीं हैं
इंग्रजांस दुःसह झालें आहे. येथें इंग्रज आहेत. ते आमच्या नाशाचें साहित्य
करितात. आतां त्यांशीं आम्हाशीं स्नेहभाव राहिला नाहीं. बादशहास आम्ही
आपले आवरणांत ठेविल्यामुळे इंग्रज जळतात. काबू चालल्यास आमचा नाश
करावयास चुकणार नाहींत. गोड गोष्टी कृत्रिमाचाराच्या सांगतात. त्यांचा
आमचा आतां जाबसालच राहिला नाहीं. आमचे गृहस्थ सदाशिव मल्हार
शहाजाद्याचे मुद्याकरितां लखनौंत आहेत. शहाजादा इकडे येत नाहीं. तो काल-
हरण करीत राहिला आहे. सदाशिव मल्हार यास इंग्रज दरमहा दीड हजार रुपया
खर्चास देतात, तो खाऊन खुशाल आहे. वजीर व इंग्रज यांचें मत आहे जे
शहाजादा हातीं असावा. आमचेकडे जाऊं देऊं नये.' (स. १७८५). पुढे
हेस्टिंग्स स्वदेशीं परत गेल्यावर, बादशहास त्यानें मुद्दाम महादजीच्या हातीं
जाऊं दिलें असा त्याच्यावर ठपका आला. हेस्टिंग्सनें जबाब दिला कीं, स्वतः
खुशीनें बादशहा महादजीशीं स्नेह करीत असतां, आपण त्यास हरकत केली
