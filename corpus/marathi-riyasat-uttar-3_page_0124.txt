मनज्ञहिदेत स्वामीस करुणा येऊन स्मरण झालें, तेव्हां पायांजवळ हजीर झालों. वर्षभर
रोजमरा चालला. पुढें कोणीं काय स्वामींस समजावून विपर्यास आणून माझे अन्नांत
मत्तिका घालोन अन्नान्न गत केली आहे. स्वारी निघून यादगिरीस गेली, तेव्हां
समागमें होतों. स्वारींत शेंपन्नास रुपये कर्ज जालें, परंतु रोजमरा पावला नाहीं.
विसाजीपंत बापूंस चिटणिसांनी सांगून विनंति करविली, परंतु मर्जीस न पडली. मग
केली न केली किंवा माझे वाद्याची त्यांस भीड पडली न कळे. समक्ष विनंति चिट-
णिसांनीं करावी तर गांठ पडत नाहीं. मी गरीब जाहलों. अन्नावांचून मारला जातों.
दाद लागत नाहीं. वस्त्रप्रावर्णांचे हाल, अहर्निशीं दर्शनाचा योग घडत नाहीं. कदाचित्
मजपासून अंतरही पडले असेल तर पहिली पूर्ण कृपा होती, त्या अर्थें एक अन्याय
तर बक्षिस करावयाचा होता. अगर समक्ष नेऊन कान उपटून शिक्षा शिकवावयाची
होती. मी शागीर्दीतील अल्प बुद्धीचा, हलके वयाचा व पदरचा. अशा क्षुल्लकावर
इतका रोष नसावा, मोठ्यांवर असावा. त्यांतील मी नव्हें. यंदा दोन मुंजी मुलांच्या
कर्तव्य. मुलें थोर आठ नऊ नऊ वर्षांची झालीं. स्वामींचें समागमें लष्करांत यावें
तर घोडें माणूस व खर्चास नाहीं. घोड्यावर विशेष बसतां न ये. चाकरीस उजूर
नाहीं, परंतु अनवस्त्र देऊन चालविलें पाहिजे. पोटावर मारूं नये. ’ हें पत्र माघ
शुद्ध त्रयोदशीचें, बदामी स्वारीच्या वेळचें म्हणजे स. १७८७ च्या आरंभाचें असावें.

दुसरा एक अर्जदार लिहितो. ‘ आठ नऊ वर्षे उमेदवारीखालीं गुदरलीं, हा कालवर
कांहीं सोय होत नाहीं. पारसी व संस्कृत विद्येचा अभ्यास केला. परंतु स्वामी गुण-
ग्राहक असतां दैवयोगें करून लाभाची प्राप्ति होत नाहीं. साडेपांचशें रुपयांची असामी
चालत नाहीं. ते साडेपांचशें व जाजती पन्नास मिळोन सहाशें, दरमाही ( म्हणजे
दुमाही ) शंभर प्रमाणें रोजमरा करार करून द्यावा. पन्नास रुपयांची जाजती रदबदली
आहे. कृपा करून करार केली पाहिजे. किती वर्षे झालीं. असेंच किती राहवें. मर्जीस न
ये तर चार दिवस निरोप द्यावा. कोंकणांतून जाऊन येईन. उत्तराची आज्ञा केली पाहिजे.’

आणखी एक पत्र. ‘ सेवेशीं अंताजी दादाजी अचवल यांची विनंति. लष्करांत
जाण्याविशीं विनंति लिहिली होती, त्यावरून राघोपंत पेंडसे यांजवळ आज्ञा झाली
कीं स्वारी कोठें केली आहे कां ? त्यास ओढेकराकडील फडणिसी लिहिणे दोन वर्षे
आकारिलें. वरकड कायदेकानू समजावयाचे ते मार्गांत पडल्यावर अवघड नाहीं.
येविशीं खातरजमा पेंडसे करतील. आज दिनशुद्धि चांगली आहे सबब विनंति लिहिली