मात्र कर्जाऊ रक्कम लगोलग द्यावी.' पण रेसिडेन्टानें, कळविलें 'सर्जेराव निघून
गेल्याशिवाय रक्कम मिळणार नाहीं.' याच वेळीं जीन बॉप्टष्ट याचा कंपू कामगिरीवर
होता तो दौलतरावास सागर येथे येऊन मिळाला.
आपल्या विरुद्ध इंग्रज असें आकाशपाताळ एक करीत आहेत ही गोष्ट सर्जेरावास
कळल्याशिवाय राहिली नाहीं. तोही कांहीं कमी खटपटी नव्हता. रेसिडेंटाची थोडी
बहुत खोड मोडण्याचा विचार त्यानेही मनांत आणिला. सागरला येऊन पोंचण्यापूर्वी
मार्गात लष्कराचा मुक्काम असतां ता. २७०१२०१८०४ रोजी रात्री एकाएकीं
चोरांच्या टोळीनें रेसिडेंटाच्या दप्तरखान्याच्या तंबूवर हल्ला करून पहारेकऱ्यांस ठार मारून
सुमारे बारा हजार किंमतीचा ऐवज लांबविला. ही गोष्ट कोणी करविली त्याचा थांग
रोसडेंटास लागेना. दौलतरावाकडे त्यानें तक्रार केली. त्याने तपास करून कळविलें,
कीं, " चोरी पेंढाऱ्यांनी केली असून त्या दांडगट लोकांस वठणीस आणण्याचें सावन
मजजवळ नाहीं. "
रे-यासाठीच तुम्ही एकदम निघून उज्जनीस चला. न जाल तर मी तुमची
छावणी सोडून जातों.
दौ-अंबूजी इंगळे येथें लवकरच आमच्या भेटीस येत आहेत, त्यांचा सल्लाः
घेऊन तुम्हांस काय तें सांगतों. तोंपावेतों तुम्हीं असे निघून जाऊं नका.
तरी रेसिडेंटानें आपला निश्चय बदलला नाहीं; आणि निघण्याची तयारी केली.
तेव्हां दौलतरावानें रामचंद्र भास्करास रोसडेंटाकडे पाठवून शपथपूर्वक निरोप कळविला
की, 'ता. १६०१०१८०५ रोजीं आम्ही उज्जनीकडे कूच करतों.' तथापि रेसिडेंटाची
ही चढेलीची अडवणूक पाहून दौलतरावाचे मन अत्यंत चिडून गेलें. इतक्यांत अंबूजी
इंगळ्यानें आमची आगळिक केली आहे त्यास तुम्ही शिक्षा करा, अशी मागणी रेसिडेंटानें
केली. तेव्हां दौलतरावास दम निघेना. त्यानें रेसिडेंढाशीं बोलणेंच सोडले. त्यावरून.
ता. २३-१-१८०५ रोजी रेसिडेंट दौलतरावाच्या छावणींतून कांहीं अंतरावर निघून
गेला. त्यास परत आणण्यासाठीं दौलतरावानें माणसांवर माणसें पाठविलीं व विनवण्या
केल्या. त्यावरून रेसिडेंट परत येऊन दुसरे दिवशी दौलतरावास भेटला. मार्गे पेंढाऱ्यांनी
त्याचे तंबूत शिरून पुनः त्याचें सर्व सामान लुटून नेलें. त्या गडबडींत दोन इंग्रज
अम्मलदार आणि कोहीँ सैनिक व मोकर जखमी झाले. हैं वर्तमान दौलतरावास कळलें:
तेव्हां त्यानें त्याबद्दल आपला खेद व्यक्त केला, आणि नुकसान भरून देण्याचे आश्वासन
रोसडेंटास दिले. पेंढाऱ्यांचे है हाले बहुधा सर्जेरावानें मुद्दाम करविले असावे असें
