लढाईत गेला, तो सरकारचाकरीनें मसलतीनें आणावा. आपण आहों तों आब
आहे तो रक्षावा. सरकार चाकरीस बेउजूर असून कारभारी यांचे विचारें सांग-
तील तसें चालावें. ’ तुकोजीबाबांचें शरीर अर्धे वायूनें गेलें आहे. तशीच तज-
वीज व कायम मिजाजी व मसलतीचा अर्थ जाला आहे. ज्येष्ठ चिरंजीव काशी-
राव. त्यांचा एक हात व पाय वायूनें कमी जन्मतःच आहे; व तद्वत्‌च बुद्धि,
मसलत व कायम मिजाजी. कनिष्ठ चिरंजीव मल्हारराव त्यांची अवस्था सर्व
स्वामींस विदित जालीच आहे. बापूजी होळकर पुतण्या आहे तो मात्र स्वारी-
शिकारींच्या व चाकरीच्या उपयोगी, त्याचे ठिकाणीं यांनीं द्रोहबुद्धि विशेषच जाली
आहे कीं, माझे पुत्र मागें पडतील. यास्तव पुत्रांस रूढीस घालावें. पुत्र ज्येष्ठ
रूढीस घालावे तर कनिष्ठ मल्हारराव म्हणतात कीं, त्यास जिवें मारीन. ज्येष्ठ पुत्र
म्हणतात कीं, मी ज्येष्ठ टिक्याचा धनी. मजला रुढीस न घातल्यास गोसावी
होऊन छत्रपतिपाशीं बसेन. हें ज्येष्ठाचें भाषण ! मुल्यास पुत्रमोह विशेष जाला.
व्यसनासक्ति सर्वासच. मादक वस्तूंचा संग्रह. तेव्हां सर्वास जमा करून आम्हीं
सांगितलें कीं, यानें बहुतांचे नाश जाले. आपण संग्रह करितां हें ठीक नव्हे. समय
काय गुजरला आहे; व अभिमानरहित होऊन तोच उद्योग चालवणें उचित
नाहीं. आपले रूबरू कोणी बोलत नाहीं, परंतु जग विरुद्ध जालें आहे. सुभेदार
कैलासवासी यांचे पुण्याचे पुंज बहुत होते, त्यांचा खर्च होत होत आपणही तेंच
पुण्य खर्चितां. पापोत्कर्ष विशेष जाला. पुण्यसंग्रह सरत आला. तुम्ही सरदार
थोर, केवढे तुमचे मान, त्यास हा बट्टा आहे. म्हणून पुत्रांसहित जमा करून
बोलणें जालें. त्यावरून पुत्रांकडून व आपण श्रीमंतांचे पायांची, बाईचे पायांची
व श्रीमार्तंडजीचे पायांची शपथ करून दरोबस्त लष्करांतील मद्याचीं दुकानें उठ-
वून, प्रांतांत दरोबस्त मद्याची मनाई, चिट्ठीवेगळी विक्री होऊं नये, अशी निक्षून
ताकीद जाली. याप्रमाणें आज पंधरा रोज चाललें आहे. बाईसही संतोष जाला.
मुख्य या दौलतीस अहल्याबाईचें पुण्य, धर्म व बुद्धि, कायम मिजाज, एकवचन,
व श्रीमंतांचे चरणीं निष्ठा व लौकिकावर दृष्टि, कर्तृत्व व पुरुषार्थ आहे. स्वामींनीं
त्यांचा ममतायुक्त परामर्ष घेतला तरच निर्वाह आहे. दौलत खराबींत फार
आली. बाईंनीं आव भरला आहे. पुढें निदर्शनास येईल तें खरें.’

शिंदे, होळकर व गायकवाड हे तिघे पेशव्यांनीं निर्माण केलेल्या सरदारांत
अग्रगण्य राहिले होते. चवथे सामर्थ्यवान्‌ नागपुरकर भोसले. हेच कायते