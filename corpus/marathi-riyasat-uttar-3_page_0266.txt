तेव्हां सध्यां फौजेचा निर्वाह चालून मसलतीस उपयोग कसा घडतो, हे अर्थ आपले
मनांत न यावे असें नाहीं. मसलतीची निकड आणि जाबसाल उगवल्याखेरीज फौजेचा
चरितार्थ कोणे रीतीनें चालतो ? कागदीं पत्रीं लिहिल्यानें लांबण पडती. यास्तव पुनः
यशवंतराव रामचंद्र व व्यंकटराव कृष्ण यांजबरोबर मल्हार शामजी व माधवराव गोविंद
व विठ्ठल लक्ष्मण व शामराव बाजी यांची रवानगी केली आहे ते सविस्तर बोलतील,
तो अर्थ मनन करून जाबसाल उगवून आपल्या भेटी घड्डून स्वराज्याचे मसलतीचा
उपयोग घडेल तो अर्थ जाणल्याने सर्वोपरी चांगलें आहे." यावरून दिसतें, कीं खंडेराव
होळकर जरी यशवंतरावाचे हातीं आला तरी होळकराचे महाल परत करणें व कांहीं
फौजेचे खर्चास रोख रक्कम देणें, या दोन मागण्या बाजीरावानें मान्य केल्या नव्हत्या.
परंतु त्या मान्य केल्यास आपण येऊन सामील होतों, असें यशवंतराव ता. १-८-०३
च्या या पत्रांत लिहीत आहे. ता. ७-८-०३ रोजीं तो वकिलांस लिहितो, 'मखलाशीच्या
यादी आल्या त्यांतील अर्थ पाहतां, सध्यां फौजेचे निर्वाहाचा उपयोग घडून मसलतीस
येणें घडावें हे प्रकार कसे घडतील हैं ल्याहावें तेव्हांच समजावें असें नाहीं. सबब
(वरील) चौघांची रवानगी केली आहे, हे सविस्तर बोलतील, त्याप्रमाणें मनन करून
उत्तरें समर्पक उगवून पाठवावीं, आणि सेना साहेब सुभा यांच्या भेटी होऊन मसलतीस
उपयोग घडे तें करावें. ' यावरून ७ ऑगस्ट पर्यंत यशवंतरावाच्या मागण्या
दौलतरावानें पूर्ण करून दिल्या नव्हत्या. ता. २३ ऑगस्ट रोजी यशवंतराव रघूजीस
लिहितो, 'पुण्याचे मुक्कामीं श्रीधर लक्ष्मण व कृष्णराव माधव यांशीं आपलीं
बोलणीं इंग्रज प्रकरणी जालीं, कीं इंग्रजांची पसर राज्यांत होऊं न द्यावी, या
गोष्टीस आम्ही सर्व प्रकारें अनुकूल, त्यावरून उभयतांनीं आमची खातर-
जमा केली व आपलीं पर्नेही याच अन्वयें येत गेली. तेव्हां आम्हीं बाहेर
निघोन दौलतरावांची भेट घेऊन तुम्हांकडील जाबसाल उगवून पाठविले, कांहीं
तथा राहिली नाहीं. पुढें इंग्रजांनीं नगरचा किल्ला घेतला. आम्हीही उभयतां
सडे होऊन मुकाबल्यास गेलों. या प्रसंगीं तुमचें येणें घडावें, हिंदु धर्म सर्वानीं
मिळून राखावा, स्वराज्यांतून इंग्रजांस काढावें हें सर्वपरी चांगलें आहे म्हणून लिहिलें,
ऐशियास, आम्ही पुण्याचे मुक्कामीं उभयतांशी बोललों, त्याप्रमाणें औरंगाबादेस येऊन
आपल्यास पत्र पाठविली. नमूद होण्यास कसूर ठेविली नसतां, आपण इकडील जाब-
साल उगवून न पाठवितां आम्हांस माघारे चांदवडास जाण्याविशीं लिहिलें, तेव्हां
सर्व प्रकारें आपली मर्जी, दरकूच लाचार होऊन माघारे गेलों. आजपर्यंत सहा महिने
