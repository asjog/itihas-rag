खाचें बोलणें चालू होतें. स. १७३७ च्या मार्चात मराठे लोकांनी अचानक छापा
घालून ठाण्याचा किल्ला काबीज केला, तेव्हां उभय पक्षांचें युद्ध निकरानें चालू झालें,
आणि स. १७३७ ची एक व स. १७३९ ची दुसरी, अशा दोन दांडग्या मोहिमा
होऊन साष्टीकडील सर्व प्रदेश हस्तगत झाल्यावर निकालाच्या तहानें प्रकरण मिटलें.
भूगोलिक परिस्थितीची फोड केल्याशिवाय पुढील मोहिमा व हालचाली
समजणार नाहींत. विशेषतः पूर्वीचे जलमार्ग व पादपथ आगगाड्या, पूल वगैरेंनीं
आतां सर्वस्वीं बदलून गेले आहेत. हल्लांच्या रियासयींत नवीन पूरण घातल्यानें
बेटें व खाड्या यांचे पूर्वस्वरूप सर्वथा पालटून गेलें आहे. सबब चौलपासून
दमणपर्यंतच्या जेवढ्या जल-भू-प्रदेशांत युद्ध चाललें, त्यांतील त्या वेळचीं बेटें,
खाड्या, किले, माऱ्याच्या जागा, व हंमरस्ते दृष्टीसमोर असल्याशिवाय त्या वेळचीं
वर्णनें चांगल। ममजत नाहींत. पश्चिम किनाऱ्याचा मोठासा नकाशा समोर ठेव-
ल्यास कांहीं अल्प बोध होईल. अलीबागचा किल्ला कुलाबा व त्यापुढील खांदेरी
व उंदेरी बेटे सोडून, उत्तरेकडे येऊं लागलें म्हणजे, मुंबईच्या जवळ अनेक
लहान मोठीं बेटे लागतात. खाड्या व समुद्र यांच्या योगानें यांस बेटांचे स्वरूप
आले आहे. पहिलं मोठें वेट मुंबई. त्याच्या थेट पूर्वस करंजें. करंजाचे उत्तरेस
प्रथम लहान तें घारापुरी बेट लागतें, तें सोडून पुढे जातांना हल्लीचे ट्रावे म्ह. तुरंवं
बेट आहे. मुंबईस लागूनच उत्तरेस वांद्रा बेट होतें. वांद्रयाजवळून एक भली
मोठी रुंद खाडी पूर्वेस जाऊन ठाण्याच्या खाडीस मिळते. ही ठाण्याची खाडा
ह्मणजेच मुंबईचे उत्कृट बंदर होय. वांदरें सोडल्यावर साष्टी बेट लागते, त्यांत
सासष्ट गांव असल्यामुळे त्यास साष्टी दें नांव पडलें. हें बेट दक्षिणेस चिंचोळें
असून उत्तरे रुंद व वसईच्या खाडोंनें मर्यादित आहे. ही खाडी वसईपासून
वर जाऊं लागल्यास थोडी बहुत वर्तुलाकार होऊन ठाण्यावर येते. ठाण्याचे
उत्तरेस या खाडीला एक फांटा फुटून कल्याणावर जातो, तीच कल्यागची खाडी
होय. ठाणें हेंच त्या वेळचें साष्टींतलें मुख्य ठिकाण. कल्याणचीच खाडी भिंवर्ड। -
घर जाते; आणि खाडीच्या पर्साकडे कांबें म्हणून ठिकाण लागतें. तुरंब्याच्या
पूर्वेस पनवेल खाडीच्या मुखाशीं बेलापुर येथे नाक्यावर किल्ला होता. ठाण्याजवळ
खाडीच्या पलीकडे अणजूर, कळवें वगैरे गांव असून, याच गांवच्या पाठारे
नाइकांनीं पोर्तुगीझांच्या जुलमास कंटाळून पेशव्यांकडे दाद मागितली. वांदच्या