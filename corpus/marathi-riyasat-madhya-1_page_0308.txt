खाचें बोलणें चालू होतें. स. १७३७ च्या मार्चात मराठे लोकांनीं अचानक छापा
घालून ठाण्याचा किल्ला काबीज केला, तेव्हां उभय पक्षांचें युद्ध निकरानें चालू झालें,
आणि स. १७३७ ची एक व स. १७३९ ची दुसरी, अशा दोन दांडग्या मोहिमा
होऊन साष्टीकडील सर्व प्रदेश हस्तगत झाल्यावर निकालाच्या तहानें प्रकरण मिटलें.
     भूगोलिक परिस्थितीची फोड केल्याशिवाय पुढील मोहिमा व हालचाली
समजणार नाहींत. विशेषतः पूर्वीचे जलमार्ग व पादपथ आगगाड्या, पूल वगैरेंनीं
आतां सर्वस्वीं बदलून गेले आहेत. हल्लींच्या रियासयींत नवीन पूरण घातल्यानें
बेटें व खाड्या यांचें पूर्वस्वरूप सर्वथा पालटून गेलें आहे. सबब चौलपासून
दमणपर्यंतच्या जेवढ्या जल-भू-प्रदेशांत युद्ध चाललें, त्यांतील त्या वेळचीं बेटें,
खाड्या, किल्ले, माऱ्याच्या जागा, व हंमरस्ते दृष्टीसमोर असल्याशिवाय त्या वेळचीं
वर्णनें चांगलीं समजत नाहींत. पश्चिम किनाऱ्याचा मोठासा नकाशा समोर ठेव-
ल्यास कांहीं अल्प बोध होईल. अलिबागचा किल्ला कुलावा व त्यापुढील खांदेरी
व उंदेरी बेटें सोडून, उत्तरेकडे येऊं लागलें म्हणजे, मुंबईच्या जवळ अनेक
लहान मोठीं बेटें लागतात. खाड्या व समुद्र यांच्या योगानें यांस बेटांचें स्वरूप
आलें आहे. पहिलें मोठें बेट मुंबई. त्याच्या थेट पूर्वेस करंजें. करंजाचे उत्तरेस
प्रथम लहानसें घारापुरी बेट लागतें, तें सोडून पुढें जातांना हल्लींचें ट्रांबे म्ह. तुर्बें
बेट आहे. मुंबईस लागूनच उत्तरेस वांद्रा बेट होतें. वांद्रयाजवळून एक भली
मोठी रुंद खाडी पूर्वेस जाऊन ठाण्याच्या खाडीस मिळते. ही ठाण्याची खाडी
म्हणजेच मुंबईचें उत्कृष्ट बंदर होय. वांदरें सोडल्यावर साष्टी बेट लागतें, त्यांत
सासष्ट गांव असल्यामुळें त्यास साष्टी हें नांव पडले. हें बेट दक्षिणेस चिंचोळें
असून उत्तरेस रुंद व वसईच्या खाडीनें मर्यादित आहे. ही खाडी वसईपासून
वर जाऊं लागल्यास थोडी बहुत वर्तुलाकार होऊन ठाण्यावर येते. ठाण्याचे
उत्तरेस या खाडीला एक फांटा फुटून कल्याणवर जातो, तीच कल्याणची खाडी
होय. ठाणें हेंच त्या वेळचें साष्टींतलें मुख्य ठिकाण. कल्याणचीच खाडी भिवंडी-
वर जाते; आणि खाडीच्या पलीकडे कांबें म्हणून ठिकाण लागतें. तुर्ब्याच्या
पूर्वेस पनवेल खाडीच्या मुखाशीं बेलापुर येथें नाक्यावर किल्ला होता. ठाण्याजवळ
खाडीच्या पलीकडे अणजुर, कळवें वगैरे गांव असून, याच गांवच्या पाठारे
नायकांनीं पोर्तुगीजांच्या जुलमास कंटाळून पेशव्यांकडे दाद मागितली. वांदऱ्या