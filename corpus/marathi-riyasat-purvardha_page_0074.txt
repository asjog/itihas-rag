मुलगा रामकृष्णपंत यास दिली होती. संस्कृत विद्येचा उत्तम अभ्यास करून
पुराण सांगतांना रामायणभारतादि ग्रंथांचीं पारायणें त्याला करावी
लागलीं. तेव्हां त्यास मराठी भाषेत कविता करण्याची हातोटी चांगली
साधली. आर्यावृत्त त्यानें प्रचारांत आणिलें; व याच वृत्तांत त्याची बरीच
कविता आहे. प्रतिरात्रीं धुळीची पाटी, संस्कृत पोथी, व समई इतकी
तयारी चाकर करून ठेवीत असे. पुढें नित्य कृत्य आटोपल्यावर सर्व
पाटीवर ग्रंथ लिहून नंतर निजावयास जावें असा पंताचा परिपाठ होता.
दुसरे दिवशीं सकाळीं पाटीवरील ग्रंथाची प्रत शाईनें करून ठेवण्याचें
काम लक्ष्मणभट वांईकर याजकडे होतें. मंत्रभागवत, बृहदशम, महाभारत,
अष्टोत्तरशत रामायणें, हरिवंश, ब्रह्मोत्तरखंड, भगवद्गीता, सप्तशती, केका-
वली व दुसरीं अनेक आख्यानें असे पंताचे प्राकृत ग्रंथ असून, शिवाय
कित्येक संस्कृत ग्रंथही आहेत. त्याचा एकंदर ग्रंथ तीन लक्ष आहे.
महाराष्ट्रकविमुकुटमणि हें पद मोरोपंतास मिळालें आहे.

सन १७४८ पासून १७९४ पर्यंतचा म्हणजे पेशवाईच्या भरभराटीचा
काळ मोरोपंतानें पाहिला. नानासाहेब व माधवराव पेशवे, गोपिकाबाई,
अहिल्याबाई वगैरे थोर व्यक्तींची व पंताची चांगली ओळख होती. पंत
आपली कविता घेऊन काशीस गेला, तेथील पंडितांस ती फारच मान्य
झाली. मराठी भाषेस प्रतिष्ठा प्राप्त होण्यास पंताचे परिश्रम पुष्कळ अंशीं
कारण झाले. मोरोपंताच्या आर्या रामजोशी सोलापूरकर यानें प्रसिद्धीस
आणिल्या. मोरोपंत कवि होता, तसाच परम नैष्ठिक भगवद्भक्तही होता.
त्याचें देहावसान पंढरपुरीं झालें, तेथील त्याच्या वंशजाकडून त्याच्या समग्र
ग्रंथांची उत्कृष्ट आवृत्ति छापली जात आहे.

महीपति ( सन १७१५-१७९० ).--अहमदनगर जिल्ह्यांत राहुरी
तालुक्यामध्यें ताहराबाद म्हणून गांव आहे तेथील राहणारा. हा ऋग्वेदी
देशस्थ ब्राह्मण, दादोपंत व गंगाबाई यांचा मुलगा. असें सांगतात कीं,
यास पांडुरंगाचा साक्षात्कार होऊन कविता करण्याची स्फूर्ति झाली, व
भक्तिविजय, संतलीलामृत, भक्तलीलामृत, कथासारामृत, पांडुरंगस्तोत्र,
शनिमाहात्म्य, कृष्णलीलामृत, पंढरीमाहात्म्य इत्यादि लहानमोठे ओवीबद्ध
ग्रंथ त्यानें लिहिले. आपणाला संस्कृत येत नाहीं, अमरकोश पाहिलाही नाहीं,
असें महीपति स्वतःच सांगतो. महीपतीच्या ग्रंथांत क्षेत्रांचीं वर्णनें व