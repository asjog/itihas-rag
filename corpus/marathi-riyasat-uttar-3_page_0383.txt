बद्दल अत्यंत पस्तावा झाला. कारण पंत बरा, पण गोखले नको, अशी त्याची स्थिति
जाली. तो कैदेतच मरण पावला असें दिसतें.
बाजीरावानें प्रतिनिधीचें पुरातन घराणें धुळीस मिळविलें ही गोष्ट दौलतराव
सिंद्यासही मानवली नाहीं. त्यानें माधवराव देशमुख नेवासकर यास खालील मतल-
बाचीं वारंवार पर्ने लिहून बाजीरावाची समजूत घालण्यास लिहिलें. 'प्रतिनिधि, त्यांची
मातुश्री व कारभारी यांची मुक्तता करून त्यांचें संस्थान यथापूर्व त्यांजकडे चालेसें
करावें. दिवसगत लावू नये' (ता. ६०३०१८१० प्रतिनिधि दप्तर). प्रतिनिधींच्या
बायांची व्यवस्था लावण्यासंबंधानेही अशाच शिफारसी दौलतरावानें केल्या.
वसंतगडच्या संग्रामांतून तेलीण पळून गेली ती वोसाटा किल्ला बळकावून बसली.
तेव्हां त्या किल्ल्यावर बापू गोखल्यानें चाल केली. त्या प्रसंगी तिनें शिताफीनें
आठ महिने किल्ला लढविला. परंतु धान्याची कोठडी जळाल्यामुळे तिचा नाइलाज
होऊन ती बापू गोखल्याचे स्वाधीन झाली. 'तेलिण मारी सोटा' ही सुप्रसिद्ध
आर्या त्या प्रसंगाची आठवण अद्यापि लोकांत जागृत ठेवीत आहे. तेलणीस
आणून गोखल्यानें पुण्यास कैदेत ठेविले. प्रतिनिधीच्या बायका लक्ष्मीबाई व रमा-
बाई यांस विशाळगडचे प्रतिनिधि भगवंतराव यांनीं वसंतगडाहून आपल्या जवळ
आणून त्यांचा सांभाळ केला. त्या नऊ वर्षे तेथे होत्या. ता. १०१२०१८११ रोजीं
बाजीरावानें प्रतिनिधीस कैदेतून सोडिलें आणि त्यास कांहीं अत्यंत नीरस मुलूख सरं-
जामांत लावून देऊन परत कऱ्हाडास पाठविलें. "प्रतिनिधीकडील अंमलाची जप्ती गोखले
याजकडून दूर करून सालमजकुरीं प्रतिनिधीचे जातीस व सरंजामास लावून देवविला."
पुण्याहून पंत सुटून आल्यावर तो भगवंतरावाचे भेटीस मलकापुरास गेला. तेथें
उभयतांच्या भेटी व सत्कार पुष्कळ झाले. त्याच्या बायका मलकापुरास अगदीं एका
कुटुंबांतल्याप्रमाणें नऊ वर्षे राहत होत्या. नंतर पंत कहऱ्हाडास येऊन कारभार करूं
लागला, तरी त्याची पूर्वीची वृत्ति निवळली नाहीं. आई मरण पावली तेव्हां त्याच्या
बायका मलाकापुराहून कन्हाडास आल्या. परंतु नवऱ्यानें त्यांची भेट घेतली नाहीं..
लाड्या न्हावी प्रतिनिधीचे फार लोभांत होता. आपलेपेक्षां त्याचा इतमाम अधिक
ठेवून सारा कारभार त्याजकडे दिला. त्याची वर्तणूक नीट नाहीं म्हणून त्यास गोखले.
यांनीं कैद करून कांगोरीचे किल्ल्यावरून लोटून ठार मारिलें (स. १८१७).
• सन १८१८ त पेशवाई बुडून सातारचें राज्य निर्माण झालें, तेव्हां प्रतिनिधीसः
इंग्रजांनी छत्रपतीचे ताब्यांत दिले. तेव्हां पासून इंग्रजांचे धाकानें पंत पुष्कळ नरमाईने

