तह कबूल करून जंजिऱ्याचें आधिपत्य स्वीकारिलें. तथापि परशुराम क्षेत्राजव-
ळचीं अंजनवेल व गोवळकोट हीं स्थलें तूर्त हबशांचेच कबजांत राहिलीं. वरील
बंदोबस्त करून चिमाजी स. १७३६ च्या मे महिन्याचे अखेरीस पुण्यास आला.
पेशवे व सीदी यांजमधील तह २५-११-१७३६ रोजीं पुरा झाला.

सन १७३७ त बाजीराव कोंकणांत मुळींच उतरला नाहीं. स. १७३६ च्या
डिसेंबरांत तो माळव्यांत गेला, तो १७३७ च्या एप्रिलांत दिल्लीकडे होता.
सीदीच्या संबंधानें तूर्त विशेष कांहीं झालें नाहीं. अंजनवेलचा किल्ला मात्र तुळाजी
आंगऱ्यानें २३-१-१७४५ रोजीं हबशापासून काबीज केला. परंतु गोवळकोट
काबीज झाला कीं नाहीं तें समजत नाहीं. अर्थात् परशुरामक्षेत्र हबशाचे त्रासा-
पासून निर्बाध करण्याचा ब्र. स्वा. चा प्रयत्न त्याचे हयातींत सिद्धीस गेला नाही.
स्वामी १७०५ त वारला. हबशास जिंकण्याचे मराठ्यांचे प्रयत्न पेशवाईच्या
अखेरपर्यंत चालू होते अशी या मोहिमेची एकंदर हकीकत पाहिल्यानें मराठ्यांच्या
अंतस्थ कलहांची चांगली प्रतीति येते.

८. आंग्ऱ्यांचा गृहकलह, ( सन १७३४--४२ ).—शाहूची सीदी-
वरील मोहीम चालू असतांच आंगरे बंधूंचें भांडण मोठ्या आवेशांत आल्या-
मुळें पुढें या मोहिमेंत आंगऱ्यांचे हातून फारशी कामगिरी झाली नाहीं. या
भांडणाचा अनुवाद संदर्भापुरता येथें देणें जरूर आहे. कान्होजी आंगरे यास
तीन बायका, मथुराबाई, लक्ष्मीबाई व गहिनाबाई अशा असून, कांहीं रक्षाही
होत्या. त्यांच्या पोटीं पुष्कळ संतति होती. कोणाच्या पोटीं कोणते मुलगे
झाले आणि औरस व अनौरस संतति कोणती याचा बिनचूक छडा
लागलेला नाहीं. मथुराबाई व लक्ष्मीबाई यांचीं बरींचशीं पत्रें ब्रह्मेंद्रस्वामीच्या
चरित्रांत आहेत, त्यांवरून त्या दोघी कर्तृत्ववान् व घराण्याच्या लौकि-
कास जपणाऱ्या होत्या, असें दिसतें. सेखोजी व संभाजी हे सख्खे भाऊ
कान्होजीचे वडील मुलगे असावे, व त्यांशिवाय, येसाजी, मानाजी, तुळाजी व
धोंडजी असे आणखी चार मुलगे असून, त्यांजमधील कलहानें आंगऱ्यांच्या