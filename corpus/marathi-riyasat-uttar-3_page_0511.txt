रावाशी पुष्कळ हुजत घातली, पण त्याचा उपयोग झाला नाहीं. चिमाजीस घेऊनच तो निघून गेला.

५ शनिवार वाड्यावर इग्रजांचें निशाण * ( १७-११-१८१७ ).—
डीड प्रहर रात्र होते श्रीमंत दम खाउनी । गेली स्वारी मशाला हिलाला मग लावुनी ॥ जल्दी करुनी साहेबांनीं लाविलें निशाण पुणियाला । खेंचून वाड्याबाहेर काढले कदीम शिपायांला ॥ —प्रभाकर.

बाजीराव पुण्यांतून आपण होऊन निघून गेल्यानें इंग्रजांस शहराचा ताबा अनायासें मिळाला. बाळाजी नारायण नातू यानें शनिवार वाड्यावर इंग्रजांचें निशाण लाविलें, ही गोष्ट सुप्रसिद्ध आहे. एल्फिन्स्टन पुण्यास आल्यावर मोदीवर त्याची इतराजी झाली तेव्हां बाळाजीपंत नातूस त्यानें आपल्या जवळ घेतलें. नातू लिहतो, “ अलपिष्टनसाहेब मला कामकाजांत बोलावूं लागले तेव्हां बाजीरावानें आपल्याजवळ चाकरीस राहण्याविषयीं मला फार आग्रह केला. थोर थोर लोक बोलण्यास घातले, परंतु मी कबूल केलें नाहीं. यामुळे बाजीरावाची फार नाखुषी होऊन त्यांनीं फोर्डसाहेबाचे मार्फतीनें अलपिष्टनसाहेबांस सांगून पाठविलें, कीं ‘ बाळाजीपंतास तुम्ही आपले जवळ येऊं देऊं नये.’ त्याच वेळेस मी हा मुलुख सोडून काशीस जात होतो. तेव्हां अलपिष्टनसाहेब यांनीं जामीन देऊन ठेवून घेतलें. सन १८१० सालीं क्लोज साहेबांबरोबर मी माळव्यांत होतों, तेव्हां पन्नास स्वार व पालखी अशा तऱ्हेनें होतों. खंडेराव रास्ते यांनीं मरते वेळेस मी जवळ नसतां मृत्युपत्रांत मला मुखत्यार लिहून ठेविलें. बाजीरावसाहेब ता. १६ नोव्हेंबर रोजीं पुण्यांतून पळून गेले, त्या वेळेस पेशव्यांचे वाड्यावर बावटा लावावयास रॉबिन्सन साहेबाबरोबर मलाच पाठविलें. मी जात नव्हतों, तेव्हां तुम्ही भितां कीं काय असें म्हणूं लागले. सबब मी बरोबर जाऊन बावटा लाविला. कार्तिक शु. ९ सोमवारीं इंग्रजबहाद्दरांनीं शहरांत शनवारचे वाड्यांत झेंडा लावून लोक हवालदील होऊन पळूं लागले, त्यांस दील भरंवसा देऊन वाणी, उदमी, सावकार वगैरे रयतेचा बचाव केला आणि पुण्याचे कामावर रॉबिन्सन-साहेबांस ठेविलें. ’ या प्रसंगीं ज. स्मिथने एल्फिन्स्टन यास सांगितलें, कीं—‘ आम्ही शहरांत जाऊन वाड्यावर झेंडा लावतों, परंतु फौजेस लूट मिळाली पाहिजे. तेव्हां जवळ बाळाजीपंत नातू होते त्यांनीं विनंति केली, शत्रु तर पळून गेले, आतां गरीब