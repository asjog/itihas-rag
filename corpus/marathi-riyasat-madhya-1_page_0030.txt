केलें.’ २ पंडित यांस बोलाविले असतां न आले, हिरकणी खाऊन मेले.’ २ सांप्रत
‘शंकराजीपंतास देवाज्ञा झाली’ हा उल्लेख १५-१२-०७ च्या पत्रांतला असून
२०-१२-०७ ची शिवाजीची सनद शंकराजीपंताच्या शिफारसीवरून दिलेली
आहे. ही शिफारस सनदेच्यापूर्वी थोडे दिवसच झालेली असावी. अर्थात्
शंकराजी सचिव १० डिसेंबरचे सुमारास शाहूचा मुक्काम शिरवळावर असतां
मरण पावला असें ठरतें. नीरेच्या कांठीं अंबवडें येथें पंताने देहविसर्जन केले.४
असा उल्लेख आहे, त्याचा मेळ वरच्यांशीं बसवूं लागल्यास, पंताने रात्रीं हिरकणी
खाऊन प्राणत्याग केला, आणि त्यांचें शव अंबवड्यास आणून सकाळीं अंत्यविधीस
पावलें, असा निष्कर्ष निघतो. शंकराजीपंत नाहींसा होतांच राजगड, प्रचंडगड
(तोरणा), विचित्रगड (रोहिडा) वगैरे किल्ले आपोआप शाहूच्या हस्तगत झाले:
पुरंदर व सिंहगड हे दोन किल्लेही पुढे लवकरच शाहूच्या ताब्यांत आले.
शिरवळाहून दहिगांवावर येऊन तेथून चंदनवंदनचे हवालदारांस पत्रें पाठविलीं.
ते येऊन भेटले. त्यांचा सन्मान करून किल्ले घेतले; आणि लगेच सातारा हवालीं
करण्याविषयीं प्रतिनिधीस पत्रें पाठविलीं. सातारा हस्तगत होण्यास फारसा
विलंब लागला नाहीं. ताराबाई तर तेथील बंदोबस्त प्रतिनिधींवर सोंपून अगोदरच
पन्हाळ्याकडे गेली होती. सातारा हस्तगत झाल्याशिवाय, माघ शु॥ १ ह्मणजे
१२ जानेवारीस शाहूनें राज्याभिषेक करून घेतला नसता. ‘आजपासून आठवे
दिवशीं किल्ला घेऊं,’अशी शाहूनें निश्चिति केली.‘त्यास धनाजी वगैरे हांसले,’ असा
उल्लेख आहे, तोच संभवनीय दिसतो. किल्ल्याचा बंदोबस्त शेखमिरा याजकडे असून
त्याचीं मुलेंमाणसें वाईस होतीं तीं शाहूनें पकडून साताऱ्यास आणलीं, आणि तोफेनें
त्यांस उडवून देतों असा धाक घातला. त्याबरोबर शेखमिऱ्यानें प्रतिनिधीस बोध
केला कीं किल्ला शाहूचे स्वाधीन करावा. तें प्रतिनिधि मानीना, तेव्हां त्यास अवचित
कैद करून शेखमिऱ्यानें किल्ला शाहूचे हवालीं केला. संकल्प केल्यापासून आठवे
दिवशीं शनिवारीं सकाळच किल्ला हस्तगत होऊन शाहूनें फत्तेची नौबत वाज-
विली. त्यावरून पुढें मराठशाहीत शनिवारीं नौबत वाजविण्याचा प्रघात पडला.
बहुधा हा शनिवार स. १७०८ चा पहिलाच असावा. ता १० मार्च १७०८च्या