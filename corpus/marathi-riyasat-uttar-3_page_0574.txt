आहे. त्याचें तोंड कांहींसें चमत्कारिक दिसतें. तरी त्याचा चेहरा चांगला आणि
प्रौढ आहे. चिमाजीअप्पा सुरूप मनुष्य नाहीं. दिसण्यांत कुरूप आहे.
बाजीरावाच्या मनाचा मुख्य धर्म भित्रेपणा हा असून त्याशीं विसंगत अशा पुष्कळ
गोष्टी करण्यास ते प्रवृत्त होतात. दुसरें कारण असें कीं, आपल्या मनांतल्या गोष्टी
लोकांस न कळू देण्याच्या कामांत ते फार पटाईत आहेत. यामुळे स्वतःच्या मनाची
खरी स्थिति व स्वतःचे हेतु हे लोकांच्या दृष्टोत्पत्तीस येऊं न देतां, आपल्या मनांत
लवमात्र नसणाऱ्या गोष्टी दुसऱ्यांस आहेतशा भासवाव्या ही गोष्ट त्यांना अगदीं उत्कृष्ट
साधून गेली आहे. त्यांच्या अंगीं थोडे अधिक धैर्य असतें तर ते महत्त्वाकांक्षी
होऊन आपण म्हणूं ती पूर्व दिशा असें करते. स्वतःच्या निश्चयांत लवमात्र न ढळतां
आपलें बर्तन दृढ ठेवते. फार तर काय, अंगांत खिळलेल्या भित्रेपणाच्या कारणानें
त्यांना जी ऐषआरामाची अनिवार इच्छा होत असते, तिलाही त्या योगानें आळा
पडला असता. सध्याची स्थिति पाहूं जातां आपण बलाढ्य व अधिकारसंपन्न
असावें, ही हौस त्यांना फार आहे. परंतु तसें होण्याला जें धैर्य पाहिजे तें अंगीं
नाहीं; आणि फार आळशी असल्यामुळे त्यांना आपला अधिकार चालवितां येत
नाहीं. तरी पण तो हातचा सोडूं नये ही फार इच्छा आहे. ते फार आळशी आहेत.
खरे, परंतु त्यांचा स्वभाव संशयखोर असल्यानें सदा सावध असतात. त्यामुळे
त्यांना तो आळस केव्हां केव्हां बाजूस ठेवावा लागतो. त्यांच्या अंगीं परिपूर्ण
भरलेला असा एकही गुण नाहीं, व जो जो म्हणून गुण घ्यावा त्याच्या बरोबर
त्याच्याच विरोधी गुणाचें मिश्रण त्यांचे अंगीं दिसतें. त्यांना मोठेपणाची हौस
असल्यानें पदरच्या हलक्या माणसांची संगत फार आवडते. कारण त्यांच्यामध्यें
आपले श्रेष्ठत्व त्यांना अगदीं मनसोक्त मिरवावयाला सांपडतें. त्यांच्याशीं ते.
तोऱ्यानें आणि उद्दामपणानें वागतात. परंतु त्यांना जेव्हां एखादें आपलें कार्य
साधावयाचे असेल, तेव्हां मान, प्रतिष्ठा वगैरे सर्व गुंडाळून ठेवून ते कोणतेही नीच
कृत्य करण्याला मागें सरणार नाहींत. जरी त्यांचा स्वभाव लहरी आणि घटकेंत बदल-
णारा आहे, तरी त्यांचे जे मोठमोठे बेत असतात ते अगदीं कायम असतात. त्यांचें जें
म्हणणें असतें तें कोणीं थोडेसे कबूल केलें म्हणजे आपला हेतु सिद्धीस नेण्याचा दृढ-
निश्चय करण्यास त्यांना उत्तेजन येतें; आणि त्यांच्या मनाच्या उलट गेलें म्हणजे ते.
अधिकत्व आग्रहास पडतात. परंतु त्या आग्रहांत परिणामी भय आहे असें त्यांच्या नजरेस
आलें म्हणजे आपले म्हणणें लागलीच सोडून देतात. ते अतिशय आकसखोर केवळ -
