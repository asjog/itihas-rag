ऐक्य उत्पन्न करून विशिष्ट राज्यपद्धति त्याने निर्माण केली नाहीं. सिंघ-
णानंतर पन्नास वर्षातच देवगिरीचा पाडाव झाला. त्या पन्नास वर्षात
' सिंघणादि वीरांच्या विजयाने लोक धनवन्त होऊन व्रतें, उद्यापनें कर-
ण्याच्या मिषानें सुखैकपरायण व विलासमग्न झाले. हा प्रकार हेमाद्रीच्या
चतुर्वर्गचिंतामणीवरून स्पष्ट होतो.' (खंड ८, प्रस्तावना.)
संस्कृत पंडितांची कृति दुसऱ्याही दृष्टीनें पाहिली पाहिजे. पंडितवर्गाची
संस्कृत भाषा व जनसमूहाची देशी भाषा ह्यांचा झगडा गौतमबुद्धाच्या
वेळेपासूनचा आहे. एका वर्गाचा प्रयत्न पुराण परंपरा कायम ठेवण्याकडे, व
जातिबंधनें सुटूं न देतां धर्मकृत्यांचा अधिकार आपल्या हातांत ठेवण्याकडे
होता; तर दुसऱ्या वर्गाचा प्रयत्न सर्व जनसमूहास सज्ञान करण्याचा, जाति-
निर्बंध नाहींसे करून सर्वांस एका नियमाखाली आणण्याचा होता. दडपून
टाकलेल्या हीन वर्गाची उन्नति करण्याचा हा प्रयत्न विसाव्या शतकांतला
नसून अनादि आहे. सर्वोस सुगम अशा विठोबाची व तद्वारा भक्ति-
मार्गाची स्थापना ह्याच उद्देशानें झाली. ज्ञानदेव, नामदेव, एकनाथ,
तुकाराम इत्यादि थोर पुरुषांचें कर्तव्यसर्वस्व ह्या झगड्यांतच दिसून येतें.
हेमाद्रि, माधवाचार्य, सायणाचार्य, नारायणभट्ट इत्यादिकांचे ग्रंथ विरुद्ध
प्रयत्नाची साक्ष देतात. एकनाथ पहिल्या कोटींतला, तर त्याचा मुलगा
बापाच्या अगदी उलट, कर्मठ पंडित होता. ह्या दोन वर्गाची तोंड-
मिळवणी कदाचित् रामदासानें केली असावी. अशा ह्या दोन ग्रंथप्रवाहांच्या
तीव्र विरोधांत हिंदु राष्ट्र आजपावेतों जगलें आहे. कोणताही एक पक्ष
पूर्णपणें यशस्वी झाला असता तर आर्याच्या अमूल्य संस्कृतीला सर्व
जग आज मुकलें असते. वेद, उपनिषदें, स्मृती इत्यादि ग्रंथभांडार
व संस्कृत भाषा जिवंत ठेवण्याचे काम एका पक्षानें केलें आहे, तर बौद्धांचे,
जैनांचे, संतांचे तितकेंच बहुमोल ज्ञानभांडार दुसऱ्यापक्षानें सर्व जनतेंत
फैलावले आहे. सबब रा. राजवाडयांनी उच्च व थोर विचार, आणि
सामान्यजनोपयोगी विचार असा जो संस्कृत व मराठी ग्रंथांतला भेद
दाखविला आहे, तो बरोबर नाहीं. ज्ञानेश्वर व तुकाराम ह्यांच्या वाणींत
उतरले नाहींत असे आणखी थोर विचार कोणते राहिले ! वेदान्तांतले
उत्तमोत्तम सिद्धान्त, अत्यंत हीन मानलेल्या लोकांत सुद्धां, जणूं काय,
उपजतच माहीत आहेत, इतर धर्माप्रमाणें हे सिद्धान्त स्वतंत्र शिकवावे
