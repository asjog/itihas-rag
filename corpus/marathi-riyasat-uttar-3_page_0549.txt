पुढे धावून जाऊन, खासा स्वारी आहे हे नांव कळवून, गर्दी करूं नये असें बोललां.
गर्दी फेर मना होऊन साहेब वगैरे यांच्या भेटी जाहल्या. ऐसी बहुत सक्तीची चाकरी
केली.' 'या प्रसंगांत खाशांसुद्धां एकंदर ४२ माणसें इंग्रजांचे हस्तगत झालीं.
इंग्रजांनीं तोफांची सरबत्ती केली. आष्टीचे तळावर एक कोटि रुपयांचा विषय इंग्रजांस
सांपडला. महाराजांबरोबर सामान कांहीं नव्हतें, म्हणून लुटींतील सामानाचे सतरा उंट
महाराजांकडे देऊन डेरे उभे केले. नंतर सर्वांनीं साखरपाणी घेतलें. बापू गोखल्याचा
मुर्दा डोलींत घालून आणिला तो बळवंतराव चिटणिसांनीं ओळखला. चार घटका
रात्रीं ओढ्याचे कडेस नेऊन अग्नि दिला. एल्फिन्स्टनची भेट घेण्यासाठीं पुण्याचे रोखें
चालले. दुसरे दिवशीं कूच करून करकंभ, टेंभुर्णी, हिंगणगांव इंदापुरावरून बारामतीस
आले. तेथून ता. ४ मार्च रोजीं बेलसरास आले. तेथे एल्फिन्स्टन व बाळाजी पंत
नातू सिंहगडाहून त्याच वेळीं आले तेव्हां भेटी झाल्या. तेथून पुढे सर्व मंडळी साता-यास
येण्यास निघाली. महाराज व एल्फिन्स्टन यांजमध्यें भेटी दरबार पाहुणचार मेजवान्या
वगैरे वारंवार होऊन उभय पक्षीं आनंदोत्सव सारखे चालू होते. वीर, माणकी, जेजुरी-
वरून सर्व मंडळी पुरंदरखालीं भिवडी येथे आली. किल्ला आबा पुरंदऱ्याच्या ताब्यांत
होता. थोडा वेळ लढाई होऊन ता० ९ रोजीं किल्ला सर झाला. मंगळवारी सर्वानीं वर
जाऊन किल्ला पाहिला. तेथून बाळाजीपंत नातूम महाराजांबरोबर ठेवून एल्फिन्स्टन
पुण्यास गेला. कारभारांत नातूचे वजन वाढून त्याने साहेबाच्या पाठिंब्यामुळे महाराजा-
वर दाब ठेवण्याचा प्रयत्न चालविला. तेणेंकरून पुढे उभयतांचे सडकून वांकडे आले.
नातूस आपल्या जवळ ठेवू नये अशी सूचना आरंभींच प्रतापसिंहाने एल्फिन्स्टनला
केली होती. स्वारी भिंवडीहून ता० ११ मार्चला निघून कोथळे, वाल्हें, पांडेगांव,
तांबवें, बनवडी येथे चंदनवंदन खाली आली. दोन्ही किल्ल्यांच्या सोडाचठ्या आल्या.
तेथें एल्फिन्स्टन पुण्याहून पुनः प्रतापसिंहाचे भेटीस आला, आणि साताऱ्यास जाण्या-
पूर्वी अगोदर वासोटा किल्ल्यावर छत्रपतींच्या बायका होत्या त्यांस आणण्यासार्टी
सगळी मंडळी पांडवगड, केळंजा, कमलगड हे किल्ले घेऊन स्वाऱ्या ता० २९ मार्च
रोजी वासोट्याखालीं आल्या. रस्त्यांत एल्फिन्स्टननें एकट्यानेच वाईस जाऊन तेथे
शास्त्री पंडितांची मोठी सभा भरवून वस्त्रे व दक्षणा वांटली. वासोट्याचा किल्ला लढल्या-
शिवाय हातीं आला नाहीं. तोफांचा मारा सुरू झाल्यावर आंत नुकसान होऊं लागलें
त्यामुळे निभाव नाहींसा होऊन ता० ६ एप्रिल रोजीं किल्ला स्वाधीन झाला. हंटर व