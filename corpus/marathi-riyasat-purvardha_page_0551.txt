मोठमोठ्या राजधान्या बुडवीत होता, व मोठमोठीं संस्थानें व घरें लुटून
समूळ पाडून टाकीत असे. दिल्लीपति व विजापुरवाले यांजमध्यें वैर उत्पन्न
होण्यास हाच कारण झाला. याचें दैव इतकें बलवत्तर होतें, कीं या दोन
महान् बलवान् बादशाही राजधान्यांच्या मध्यभागीं राहून, दोघांच्याही
प्रांतांस तो एकसारखा उपद्रव देत असून, हीं दोनही राज्यें बुडविण्याचा
त्याचा दृढ संकल्प होता. दोनही बादशहा त्याचा निर्मूल फडशा उड-
विण्यास डोळ्यांत तेल घालून तत्पर असतां त्यांचें कांहीं चाललें नाहीं.
शिवाजीनें हातीं धरलेल्या कामांत त्यास क्वचितच अपयश येत असे.
याप्रमाणें त्यानें आपल्या प्रारब्धबलेंकरून पस्तीस वर्षे बरोबर उद्योग केला,
व बहुत मुलूख संपादन करून मराठी राज्याचा पाया घालून, हिजरी
सन १०९१ (इ. स. १६८०) त मरण पावला, आणि दिल्ली व
विजापुर येथील बादशहांस आपल्या त्रासापासून मुक्त केलें. त्याच्या मागून
त्याचा बदफैली पुत्र संभाजी बापाच्या स्थानीं विराजमान झाला; आणि
हाही आपल्या बापाच्या कित्त्याचें वळण उचलून त्यास तजेला आणूं
लागला. ' शिवाजीच्या प्रत्यक्ष शत्रूंनीं लिहिलेला हा अभिप्राय फारच
महत्त्वाचा असून शिवाजीच्या योग्यतेस बाधक नाहीं, हें दिसून येईल.

ता. १२ माहे ऑगस्ट सन १८९६ च्या पुण्यांतील 'जगद्वितेच्छु'
वर्तमानपत्राच्या अंकांत रा. राजाराम रामकृष्ण भागवत यांनीं मुसलमानां-
विषयीं शिवाजीची बुद्धि वैरभावाची नव्हती, अशा आशयाचा मजकुर
प्रसिद्ध केलेला आहे. आरंभींच खाफीखानाचे लेखांतील एक उतारा
दिलेला आहे तो असा:-' शिवाजीनें मशिदींस उपद्रव केला नाहीं.
कुराणाची एकादी प्रत हातांत आल्यास, तिचा सन्मान करून ती आपल्या
मंडळींतील एखाद्या मुसलमानास तो सोंपून देई.' खाफीखान हा कडवा
मुसलमान हिंदूंस शिव्या देणारा व शिवाजीस कुत्रा, दुष्ट, पाजी असें म्हण-
णारा. त्यानें जर शिवाजीविषयीं वरील मत दिलेलें आहे, तर त्यावरून
मुसलमानांचा शिवाजीविषयीं काय समज होता, तो तेव्हांच व्यक्त होतो.
शिवाजीच्या एकंदर वर्तनावरून वरील अभिप्रायच खरा ठरतो. मुसलमान
म्हणजे परधर्मी एवढ्यामुळें तो त्यांचा द्वेष करीत नसे. स्वधर्म स्थापितांना
परधर्माचा उच्छेद करण्याचा त्याचा मुळींच हेतु नव्हता. तो सर्वांस सारखा