नाही. तेव्हां मी एकट्यानेंच पुढें उद्योग चालवून ३ तारखेला आह्मीं
आपलीं जहाजें किल्ल्याच्या अगदी जवळ आणिलीं. किल्ल्यांतील
लोकांचाही मारा कांहीं कमी नव्हता. सकाळीं नऊपासून तीन
तास आमचा मारा चालला. बारा वाजण्याच्या सुमारास किल्ल्यां-
तील दारूखाना आग लागून उडाला. तेव्हां किल्ल्यांतील लोक सैरावैरां
पळूं लागले. दुसऱ्या दिवशीं संध्याकाळीं तहाचा बावटा घेऊन किल्ल्यां-
तील लोक रामाजीपंताकडे आले. तेव्हां आह्मीं तोफा थांबविल्या. पुढें
जमिनावर उतरलों. रामजीपंतानें कळविलेली हकीकत खरी नव्हती.
किल्ल्यांत फौज बरीच होती. ती मारली न जातां बरीचशी पळून गेली
होती. कालचा दिवस बोलाचालींत गेला. बोलाचालींत अशी वेळ काढून
शत्रूचे लोक बाहेरून मदत येण्याची वाट पहात आहेत, असा मला संशय
आला. तेव्हां आह्मीं एकदम आज सकाळीं तोफांचा मारा करून
किल्ल्यांत शिरलों, त्याबरोबर किल्ला आमच्या हातांत आला. लगेच ही
आनंदाची बातमी मी आपणांस लिहून कळवीत आहे. जास्त लिहि-
ण्यास मला आतां अवकाश नाहीं. तरी पण इतकें खरें कीं सुवर्णदुर्ग
किल्ला आपणास वाटला होता त्यापेक्षां फारच बळकट आहे. बहुतेक
किल्ला मजबूद खडकावर असून तटाला चार चार फूट लांबी रुंदीचे
मोठाले लाल दगड आहेत. आमच्या तोफांचे गोळे ह्या दगडांवर आप-
टून ठिकऱ्या होऊन खालीं पडत. पण दगडांस भंग होत नसे. एकंदर
सवाशेंवर तोफा किल्ल्यांत आहेत. सभोंवारचा प्रदेश सुपीक व सुंदर आहे.
त्या प्रदेशांतून दरसाल दोन लाख उत्पन्न आंगऱ्यांस मिळतें, असें मला
कळतें. लोकवस्ती दाट आहे. ह्या युद्धानें किल्ल्याची खराबी झाली आहे.
लोक नागवे उघडे व दीनवाणी होऊन हिंडत आहेत. रामाजीपंत हा दयार्द्र
अंतःकरणानें सर्वांची विचारपूस करीत आहे. आमचे एकंदर ७९० गोळे
व ४० दारूची पिंपें Barrel खर्च झाली; ’