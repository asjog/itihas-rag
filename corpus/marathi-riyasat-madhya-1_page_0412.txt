नानासाहेब व रघुनाथराव हे दोघेच पुढें प्रसिद्धीस आले. रघुनाथरावाचा जन्म
माहुलीस शके १६५६ आनंद संवत्सर, श्रावण शुद्ध त्रयोदशी, ता १ ऑगस्ट
१७३४ रोजीं झाला. त्याची मुंज माघ शुद्ध द्वितीया, शके १६६१, जानेवारी
१९ स. १७४० रोजीं नानासाहेबानें लावली; आणि लगेच सहा दिवसांनीं सदा-
शिवरावाचें लग्न उमाबाईशीं ता. २५ जानेवारी १७४० रोजीं झालें. बाजीराव
स्वारींत असल्यामुळे या समारंभास हजर नव्हता. चिमाजी आपाचें लग्न रखमाबाई
त्रिंबकराव पेठ्याची बहीण इच्याशीं स. १७१६त झालें (ब्र. १९,११४), तिच्या
पोटीं सदाशिवरावाचा जन्म शके १६५२च्या मोहरम अखेरीस ३.८.१७३०रोजीं
पुण्यास झाला. जन्म झाल्यावर चिमाजीची बायको रखमाबाई ता ३१-८-१७३०
रोजीं वारली आणि चिमाजीनें दुसरें लग्न ९ डिसेंबर १७३१ रोजीं पुण्यास
केलें. या दुसऱ्या बायकोचें नांव अन्नपूर्णाबाई. मस्तानांपासून बाजीरावास संतति
झाली तिचा उल्लेख स्वतंत्र आहे. नानासाहेबाचें लग्न स. १७३० त भिकाजी
नाईक रास्ते याची कन्या गोपिकाबाई इच्याशीं झालें. तेव्हां त्याच्या वयास
नुकतीं आठ वर्षे पुरीं झाला होता. ( खं. २ पृ ४६ ).
      चिमाजी आपास अन्नपूर्णाबाईपासून बयाबाई नांवाची मुलगी झाली
होती. ती एक महिन्याची असतांच आईबाप वारले सदाशिवरावाची मुंज २०
मार्च १७३६ रोजीं झाली. वसईच्या स्वारीहून आल्यावर चिमाजी आप्पा बहु-
तेक आजारीच झाला. ‘ अलीकडे खोकल्यानें हैराण केलें. शरीरास फारच पीडा
होत आहे. अद्यापही उतार नाहीं, यामुळे पत्र लिहिण्यास चार दिवस अंतर
पडलें. स्वामींच्या आशीर्वादे शरीर आरोग्य होईल,’ असें १० सप्टेंबर १७३९च्या
पत्रांत चिमाजी ब्रह्मेद्रस्वामीस लिहितो. (ब्र. ले. १३९). स. १७४० च्या
ऑक्टोबरांत त्याची प्रकृति फारच बिघडली, ह्मणून तो स्वारींतून पुण्यास परत
आला. परंतु दिवसेंदिवस त्याचा वाखा जास्त होऊन १७ डिसेंबर १७४० रोजीं
तो पुण्यास मरण पावला, आणि अन्नपूर्णाबाई सती गेली. त्याची उत्तरक्रिया व
बाईचें सहगमन यांचा खर्च फक्त रु ११७९ झाल्याचा उल्लेख आहे. बयाबाईचें
लग्न गंगाधरनाईक ओंकार याजबरोबर ता. १४ एप्रिल १७४५ रोजीं झालें.
त्या वेळीं तिचें वय ८॥ वर्षाचें होतें. ती १८ एप्रिल १७५९रोजीं वारली. चिमा-
जीचें शरीर आजन्म कष्ट सोसून झिजलेलें होतें, आणि त्याचा आजार बहुधा