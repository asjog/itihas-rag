बोलावण्यावरून शनिवारवाड्यांत येऊन त्याची भेट घेतली. भेटींत बाजीरावानें
आपलें अंतःकरण खुलें करून भाषण केलें. त्याचा गोषवारा ब्रिग्जनें आपल्या स्मरण-
वहींत ठेवलेला खालीलप्रमाणें आहे. *
"साहेब बरोबरीच्या मंडळीसह भेटीस गेले. थोडा वेळ औपचारिक बोलणें होऊन
नंतर बाजीरावानें आपल्या सर्व मंडळीस बाहेर जाण्यास सांगितलें आणि मग त्यानें
मुख्य विषय सुरू केला तो असाः- 'साहेब' मी तुम्हांस आज मुद्दाम भेटीस बोला-
वण्याचे कारण असे, कीं माझ्या संबंधानें तुमचे व तुमच्या सरकाराचे गैरसमज
उगाच वाढत आहेत, ते मोकळेपणानें बोलून दूर करावे. तुमच्याबद्दल माझ्या मनांत
यत्किचित्ही द्वेषबुद्धि असण्याचें कारण नाहीं. मी तुमच्याच आश्रयानें लहानाचा मोठा
झालों. कै० नारायणरावांचा वध त्यांच्याच रक्षकांनीं केल्यावर, माझे वडील के०
रघुनाथराव यांनीं राज्य संभाळण्याकरितां सर्व कारभार आपल्या हातीं घेतला, ही
गोष्ट कारभाऱ्यांस दुःसह होऊन त्यांनी वडिलांचा छळ आरंभिला आणि त्यांस देशो-
धडीस लाविलें. त्या वेळीं सिंदे, होळकर, गायकवाड वगैरे आपले बलवान् सरदार
नजीक करून त्यांच्यांशीं त्यांनीं दोस्तीचा तह केला, हा सर्व प्रकार आपणांस विदित
आहेच. त्यानंतर खुद्द मजवर तसा प्रसंग येऊन मला पुणे सोडावें लागलें, तेव्हां मीं
निःशंकपणें मुंबईस जाऊन इंग्रज सरकाराचाच आश्रय केला, आणि त्यांच्या मदतीनें
पेशवाईची गादी पुनः मला मिळाली. तेव्हां हे सर्व उपकार विसरून मी इंग्रज सर-
काराविरुद्ध वागेन ही कल्पना तरी तुमचे मनांत कशी येते ! माझे हे सर्व शरीर
नखारीखान्त इंग्रजांच्या अन्नानें वाढलेलें आहे हें मी कसा विसरेन ! वरें, हा मुद्दा
सोडून दिला तरी, इंग्रजांची सत्ता येथे कशी स्थापन झाली, त्यांचें बळ केवढे आहे,
त्या सत्तेस विरोध करणारे सत्ताधीश एका मागून एक कसे धुळीस मिळाले, एवढीही
गोष्ट मला कळत नाहीं असें आपण मानतां काय ? एवढा पराक्रमी हैदर व मी मी
म्हणणारा त्याचा पुत्र टिपू यांची वाट काय झाली तें मला कळत नाहीं कीं काय ?
अलीकडे सुद्धां इंग्रजांच्या लष्करी सामर्थ्यापुढें एतद्देशीयांच्या प्रचंड फौजांचा कसा
चक्काचूर उडत गेला हें काय मला डोळ्यांनी दिसत नाहीं? ज्या सिंदे होळकरांनीं
पन्नास वर्षे हिंदुस्थान हालवून सोडिलें, त्यांचा इंग्रजांशीं सामना होतांच काय प्रकार
झाला ? एकदां नाहीं, दोनदां नाही जेव्हां जेव्हां म्हणून एतद्देशीय फौजा इंग्रजांच्या
सामन्यास पुढे आल्या, तेव्हां नेहमींच त्यांचा पाडाव होऊन अपरिमित नुकसान कसें
