ताराबाई, अहल्याबाई होळकर, तसेंच बाळाजी विश्वनाथाची बायको व मुलगी अनूबाई (घोरपडे), गोपिकाबाई, आनंदीबाई ह्या सर्व लिहिणाग्मा होत्या. ह्यावरून त्या वेळच्या साक्षरत्वाची कल्पना होईल. या शिक्षणाच्या संबंधांत तत्कालीन स्थिति ध्यानांत घेतली पाहिजे. प्रत्यक्ष अनुभव हा त्या वेळीं शिक्षणाचे मुख्य अंग होतें. पुस्तकी विद्येस महत्त्व नव्हते. पुस्तकी विद्येस हलीं फाजील महत्त्व आल्यानें, खरी कर्तबगारी लोपत चालली आहे, असें म्हणण्यास हरकत नाहीं.

शिवाजी, शहाजी, अकबर इत्यादि पुरुषांचें मुख्य शिक्षण जगाच्या प्रत्यक्ष अनुभवानें परिपूर्ण झालें होतें नाना व्यक्ति, नाना प्रसंग, नाना अडचणी इत्यादिकांच्या प्रत्यक्ष अनुभवानें त्यांच्या अंर्गी चातुर्य व सामर्थ्य उत्पन्न झाले होते. मोठमोठे ग्रंथ व इतिहास ते दुसऱ्यांच्या तोंडून ऐकत. जवळ मोठमोठे विद्वान व निष्णात पुरुष सदैव हजर अम्त. अर्थात् त्या पुरुषांचें शिक्षण इलींच्यापेक्षां फारच उच्च दर्जाचें व उपयुक्त होर्ते, ह्यांत संशय नाहीं. कलमबहादूर म्हणवून घेण्याची हांव शिवाजीनें कधीं धारण केली नाहीं. शिवाजीला संस्कृत सुद्धां समजत असावें, असे अनुमान निघतें. कथापुराणे ऐकून पूर्वी बायकासुद्धां संस्कृत समजत, हैं प्रसिद्धच आहे. संस्कृत व मराठी भाषेचा अभिमान शिवाजीला एवढा वाटे, कीं ' प्रतिपच्चंद्ररेखेव' ही मुद्रा त्यानें तेरा वर्षाचा असतां धारण केली; आणि दरबारची भाषा व प्रघात संस्कृतमय करण्याचे त्यानें केवढे प्रयत्न केले हैं पाहिलें म्हणजे, शिवाजी चांगला सुशिक्षित व बहुश्रुत होता, ह्याजबद्दल संशय राहत नाहीं, मग त्यास नुसतें लिहितां वाचतां येत होतें कीं नाहीं ह्याबद्दल शंकाच नको. आईबापांस लिहितां वाचतां येत होतें, त्यावरून शिवाजीस ह्या गोष्टी लहानपणीं शिकविल्या नसतील है संभवतच नाहीं. कदाचित् त्यास त्याजबद्दल विशेष शोक नसेल, किंवा राज्याच्या दगदगींत लिहिण्या वाचण्याचा नाद त्यास लागला नसेल. सबंद स्वतः लिहिलेला कागद शिवाजीच्या हातचा सांपडणें कठीण, आणि त्यांत विशेष मातब्बरीही नाहीं. सर्व मोगल बादशहा स्वतः चांगले शिकलेले व विद्वान होते त्यांत एकच अपवाद होता, तो कोण ? आश्चर्य वाटेल, - अकबर ! ( मु. रियासत, पृ. ७५०, व ४७० ) सारांश, शिवाजी निरक्षर होता हैं विधान बरोबर नाहीं.
