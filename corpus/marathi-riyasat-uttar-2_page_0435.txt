सांगितलें. त्यावर बावांनीं उश्र्मा केली कीं, ‘ दाजी ( सदाशिव दिनकर ) उगाच आशंका घेतो. आम्हांस शक्ति श्रीमंतांची. प्रसंगोचित आम्ही कोणाचेंही कसेंही नांव केलें, तें अवघें श्रीमंतांचें. माझे पोटींपाठीं काय आहे ! दार्जा उगाच हिसके घालितो.’ आधींच बावा माझा विक्षेप वाहतात कीं, मी फार सख्त खडखडीत उत्तरें करितों; आणि आतां या खिलतावरून तर फारच वाईट मानलें आहे. आजपावेतों सात महिने मात्र रोजमरा दिला. तेरा महिन्यांस ठिकाण नाहीं. दहा हजार रुपयांपावेतों कर्ज झालें. पुढें कर्जही मिळत नाहीं. कर्ज मिळेल तंव चालेल. भरंवसा नाहीं. लोक तोडून जाब देतात. ’

पत्रें जाण्यायेण्यांत त्या वेळीं पुष्कळ घोटाळा होत असे. आणि अनेक वेळां महत्त्वाचे कागद वेळेवर न पोंचल्यानें भानगडी उपस्थित होत. ‘ पुण्याचीं पत्रें ग्वालेरीस चौदा पंधरा रोजांनीं पावलीं. तीं एकदम पुष्कळ आलीं. कधीं अठरा, वीस, पंचवीस, कधीं अधिकही दिवस लागतात. पुण्याहून पत्रें डाकेंत रवाना होतात तीं किती दिवशीं उज्जनीस पावत असतील न कळे. उज्जनीहून छुटी जोडी इकडे येते, तीस दहा अकरा रोज लागतात. तीन जोड्या अजुरेंदार पाठविल्या. एक दोन इनामी आल्या. अजुरा तर मजवर लिहिला नाहीं, इनाम लिहिला, त्या आशेवर सहा रोजांनीं जोड्या येऊन पोंचल्या. पाटीलबावा इनाम देतात कळलेंच आहे. नववे रोजीं उज्जनीहून खेप्या पुण्यास जातो. डांकेवर कागद सातवे दिवशीं तरी पोंचावा. उज्जनीस नारोपंतास ताकीद लिहून काय उपयोग, हें पुण्यास व सबनिसास समजलें पाहिजे. नारोपंतास ताकीद लिहून आली कीं, तो घाबरा होतो. ’

‘ आज एक वर्ष बावांचा माझा शुद्ध प्रकार नव्हताच. आतांशा बोलण्यांत कांहीं क्रम चालला. मध्यें झांशीचे हिस्सेर्सासंबंधानें रदबदल फार जाली. कसी तो तपशील समक्ष विदित करण्याचा, लिहितां येत नाहीं. हरबैठकींत बोलणीं कंपेशीं होत असतात. बहुमानांबरोबर माझी रवानगी पुण्यास करणार. यावत्शक्ति टाळीन. ऐकिलें उत्तम, नाईकत तर लाचार. ग्वालेरचे मुक्कामापावेतों वृत्तीस कांहींसा धर होता. खटेमिठेपणा दोनही क्रम चालत होते. आतां बादशहाच्या अंगास आल्यापासून मिठेपणा गेला. खटेपणाच फार करून रूढीस आहे. आम्ही