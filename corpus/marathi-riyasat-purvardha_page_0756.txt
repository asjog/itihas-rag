केला, आणि अंतर्ती आपले स्वातंत्र्य कायम राखिले, त्यांजविषयीं असा धन्य-
वाद उत्पन्न होण्यास एवढी एकच गोष्ट पुरे होती; आणि त्याप्रमाणेंच परिणाम
झाला. ज्याच्या बापाचा अत्यंत क्रूरतेनें वध झाला, ज्यास बाळपणापासून
परकीय परधर्मीयांचे ताब्यांत कारागृहवास भोगावा लागला, आणि जो
पराक्रमी शिवाजीचा प्रत्यक्ष नातू, त्याजबद्दल सर्वांचे अंतःकरणांत सहानुभूति,
प्रेम, व करुणा उत्पन्न झाली ह्यांत नवल नाहीं. मराठे आपल्या अनु-
चित वर्तनानें अखिल हिंदुस्थानचे शापास पात्र झाले, असें विधान अनेक
ठिकाणीं केलेले आढळते, त्याची सत्यासत्यता पुढें पाहण्यांत येईलच;
तथापि तें विधान, व प्रस्तुत शाहूच्या सुटकेनें उत्पन्न झालेला धन्यवाद
यांजमधील विरोध एकदम दृग्गोचर झाल्याशिवाय राहत नाहीं. सारांश,
शाहूचा या प्रसंगी गौरव झाला; आणि त्या गौरवास तो पूर्णपणे योग्य
होता. नाहीं तर, झुल्फिकारखान व इतर सरदार व प्रत्यक्ष औरंगजे-
बाच्या कुटुंबांतील माणसें व परस्थ राजेरजवाडे यांनी शाहूचें एवढे अभि-
नंदन केले नसतें.

११. शाहूशिवाजींचे हक्कांचा विचार. शाहूची सुटका झाली. पण
हा सुटकेचा आनंद मावळून याला लवकरच कष्टप्रद वेळ आली. ताराबाईनें
आपल्या मुलाची मुंज करून, त्यास सिंहासनारूढ करण्याची घाई केली, या
कृत्यास कित्येकांचे साह्य होतें, कित्येक विरुद्ध होते. शिवाजी व शाहू ह्यांच्या
हकांची चर्चा पुष्कळांनी केली आहे. कित्येक शिवाजीच्या हक्काचें
समर्थन करितात तर कित्येकांनी शाहूचा हक्क खरा धरिला आहे. ह्या बाबतींत
विविधज्ञानविस्तारांतील महाठेशाहींत शिवाजीचाच हक्क खरा, असें आग्र-
हाचें प्रतिपादन असून त्याचा अनुवाद अनेक लेखकांनी केला आहे.
शिवाय, ऐतिहासिक सत्यासत्य न पाहतां, आपापल्या पूर्वग्रहांचे समर्थन
करण्याच्या भरांत, पुष्कळ लेखक या प्रश्नाचा विचार विकारवश होऊन
करितात. पेशव्यांनी राज्यापहार केला, हे सिद्ध करण्याकरितां कित्येक
लेखक शाहूचा राज्यावर हक्क नव्हता अर्से प्रतिपादन करितात; तर तारा-
बाईनें दुर्बुद्धि धारण करून राज्याचे नुकसान केलें, असें समजणारे तारा-
बाईच्या मुलाचा हक शाबीद धरीत नाहींत. सबब ह्या प्रश्नाचा विचार
तत्कालीन पुराव्याच्या धोरणानें व युक्तायुक्ततेनें करणें जरूर आहे.
