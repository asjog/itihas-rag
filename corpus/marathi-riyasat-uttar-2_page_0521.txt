नाना कांहीं अधिक उणें बोलले. त्यावरून जरब घेतली. इकडे बळवंतरायास
नामांनीं बेडी घालून किल्लयास पाठविलें. घरीं चौकी बसविली. त्यावरून श्रीमंत
बहुत खिन्न जाले. नानांस बोलावून सांगितलें, बळवंतरायाकडे अन्याय नाहीं. जें
केलें तें म्यां केलें. त्याची बेडी काढावी. तें नानांनीं ऐकलें नाहीं. पुढें दसरा जाला.
श्रीमंत असंतोषीच होते. त्रयोदशीचे दिवशीं माडीवरून अकस्मात् उडी टाकिली.
हातपाय मोडले. औषधोपचार करतां मृत्यु पावले.' यावरून एक गोष्ट निर्विवाद
ठरते कीं, नानाचा जाच माधवरावास दुःसह होत चालला होता, हें त्याच्या
आजाराचें आद्यकारण. तथापि अंतिम कारणही आहे.

महादजीच्या मृत्यूनें नानाची कंबरमोड झालेली आढळत नाहीं, इतकी हरि-
पंताच्या मृत्यूनें झालेली दिसते. पुढें लगोलग खडर्चाचा प्रसंग उद्भवला तोही
नानानें दौलतरावाच्या कंपूंकडून निभावला. महादजीशीं पेशव्याचे संघटण होऊं
लागल्यापासून कारभारांत त्याचें मन बरेंचसें स्वैर संचार करूं लागलें. अनेक
बाबतींत नानाचा सल्ला घेतल्याशिवाय माधवराव कामांचे निकाल करूं लागला.
स्वारींत नानाची व श्रीमंतांची जिलीब एकच चाललेली पाहून त्यास राग आला,
त्यावरून नानास मर्यादेनें वागणे भाग पडलें (खरे ले. ३३५२). घासीराम,
सचिव वगैरेंच्या प्रकरणांत माधवरावानेंच नानाचे मर्जीविरुद्ध निकाल केले. नानास
काशीयात्रेपासून त्यानेंच पराङ्‌मुख केलें. यावरून याच्या ठिकाणीं धनीपण उत्पन्न
होऊं लागलें होतें आणि तशी मोकळीक नानानें त्यास दिली असती, तर त्याची
मर्जी प्रसन्न राहून प्रकृतीवरही अनिष्ट परिणाम झाला नसता. माधवरावाचा स्वभाव
मानी व जिवास लावून घेणारा दिसतो. महादजीच्या पश्चात् विश्वासपात्र असा
जोरदार पुरुष त्याजवळ कोणी राहिला नाहीं; आणि तशीं नवीन शहाणीं माणसें
जवळ आणण्याची तजवीजही नानानें केली नाहीं. दुसऱ्याचें मन ओळखण्याची
कला नानास नव्हती. पंचवीस वर्षे स्वतःच्या मर्जीनें, सत्तेच्या जोरावर व्यवहार
उलगडण्याची संवय झाल्यानें, नाना या तरुण पेशब्याचे मन बिलकूल ओखळू
शकला नाहीं. 'तुम्ही तरी नानाचे कैदेतच आहां,' हे उद्गार महादजी भरदर-
बारांत वारंवार काढी, त्याचा परिणाम पेशव्याच्या अपरिपक्व मनावर विशेष
झाला; आणि खर्ध्याहून परत आल्यावर स. १७९५ च्या पावसाळ्यांत त्यानें
बाजीरावाशीं संधान ठेवलेलें नानास उमगलें, आणि नानानें बळवंतराव नागनाथास
शिक्षा केली ही गोष्ट त्याच्या मनास अतिशय लागली. आपल्यामुळे निरपराधी
