तुम्हीं व आम्हीं वांटून घ्यावा.' समेटाच्या या सूचना युद्धारंभींच सुरू झाल्या होत्या..
पण पुढें पावसाळ्यांत यशवंतरावानें जेव्हां मॉन्सन यास मुकुंदरा खिंडींत चोपून काढिलें,.
तेव्हां त्याचा पहिला नूर सर्वस्वी पालटला. त्याचा चेला हरनाथसिंग व दोस्त मीरखान
हे दोघे शूर व खंबीर पुरुष पाहिजे तें साहस करून यशवंतरावाची सरशी करण्यास
झटत होते. यशवंतरावानें मॉन्सनला चेपलें त्याच सुमारास हे सर्व एकत्र जमले,
आणि पुढील युद्धाचा विचार त्यांनीं एकमतानें ठरविला. हरनाथसिंगार्ने उज्जन
प्रांतांतून पुष्कळ लूट मिळवून आणिली. मीरखानानें सिंद्याचा भेलसा प्रांत हस्तगत
केला, आणि खुद्द यशवंतरावानें मॉन्सनची दुर्दशा केली. एवढे पराक्रम गाजविल्यावर
अल्प नेमणुका घेऊन सारी दौलत गमावण्यास यशवंतराव होळकर कसा तयार होणार ?
पुढें सेप्टेंबरचे आरंभीं दौलतराव सिंदे बहऱ्हाणपुर सोडून निघाला, तेव्हांपासून
हलके हलके मजला करीत तो नर्मदेवर आला. निघतांना विचार उज्जनीस जाण्याचा
होता; आणि बरोबर रेसिडेंट होता त्यासही तसेंच वाटत होतें. पण नर्मदेवर आल्यावर
सिंद्यानें उत्तरेस न जातां नर्मदा कांठानें पूर्वेकडे कूच चालविलें; आणि हुशंगाबादे-
जवळ नदी उतरून बुंदेलखंडांत जाण्याचा विचार ठरविला. ही चलबिचल पाहून रेसिडें-
टास अत्यंत आश्चर्य वाटलें. हुशंगाबाद व जवळचे कांहीं परगणे भोपाळच्या नबावाचे
स. १७९५ च्या सुमारास रघूजी भोसल्यानें जिंकून घेतले होते, ते आपले आपणास
परत मिळावे अशी नबाबाची मोटी उत्कंठा होती. स. १८०३ साली सिंदेभोसल्यांचें
इंग्रजांशीं युद्ध जुंपलें ती संधि साधून भोपाळकरानें हुशंगाबादचे परगणे भोसल्याचे
ताब्यांतून परत घेतले, ते पुनः आपले आपणास परत मिळावे अशी भोसल्याची
खटपट चालू झाली. त्या साल अखेर तह झाल्यावर भोसल्यानें दौलतरावाकडे
बोलणें चालविलें, कीं कसेंही करून हुशंगाबादचा प्रांत आमचा आम्हांस परत
देववावा. यासंबंधानें कांहीं गुप्त करार भोसले सिंद्याचा झाला असावा असा सुगावा
रेसिडेंटास लागला, आणि हुशंगाबाद जिंकण्यासाठीं सिंद्याची स्वारी उज्जनकडे न
जातां पुढें पूर्वेकडे चालली आहे असें त्यानें ताडलें. नर्मदेवर मुक्काम आला तेव्हां सर्जेराव
घाटग्याची स्वारी दक्षिणेंतून एकदम सिंद्याचे छावणींत प्रगट झाली. आदल्या वर्षी
दौलतरावानें त्यास आपल्या जवळून काढून दिल्यावर मराठे सरदारांची जूट जमवून
इंग्रजांचा पाडाव करावयाचा उद्देश धारण करून, तो सिंद्यास सोडून दक्षिणेंत गेला.
तिकडे बाजीरावादि सर्व मंडळीचा अंदाज काढून सर्जेराव आतां सिंद्याकडे परत आला.
तो येतांच सिंद्याजवळ त्याची चलती सुरू झाली. खुद्द दौलतराव त्याजपुढें नमून.
