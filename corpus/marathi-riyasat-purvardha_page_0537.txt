स्वराष्ट्र व स्वराज्य ह्यांचे त्यांस वारेंही नव्हते. परंतु शिवाजी लूट करितांना
गरिबांस त्रास देत नसे. धनिक्रांस सुद्धां त्रास देण्याचा त्याचा इरादा
कधींच नव्हता. आपण आरंभिलेले काम सर्व राष्ट्राचें आहे; त्यास सर्वोनी
यथाशक्ति मदत केली पाहिजे; ती यथाशक्ति सोयीने केल्यास शिवाजी
विनाकारण लोकांस जाच करीत नसे. शिवाय लुटीच्या संबंधाने शिवा-
जीनें अनेक बारीक नियम करून, लोकांना त्रास न होण्याची विशेष
तजवीज ठेविली होती, तशी हैदर किंवा पेंढारी सरदारांनी ठेविलेली
नव्हती. गैरारीस्त वर्तन करणारास शिवाजी कडक शासन करी, कोणाची
बेकैद चालू देत नसे. अंगांत गुण असला म्हणजे नातीचा कोणीही असो,
त्यास शिवाजीच्या पदरीं मोटेपणास चढण्यास वेळ लागत नसे. सर्व
जातींच्या लोकांस महाराष्ट्र देश आपलासा वाटून त्यांनीं यथाशक्ति प्रसंगी
झटून काम करावें, व राष्ट्राचे हित होत असल्यास प्राणव्यय करण्यासही
चुकू नये, अस विलक्षण हुरूप शिवाजीनें सर्व लोकांच्या ठिकाणी
उत्पन्न केला होता.

कित्येकांनी शिवाजीची तुलना ग्रीसचा बादशहा शिकंदर याच्याशा
केली आहे, पण तीही समर्पक दिसत नाहीं. कारण दोघांचे काळ,
कर्तव्य व फलप्राप्ति यांमध्ये जमीनअस्मानचा फरक आहे. शिवाजी
जगजेतृत्वासाठीं अगर कीर्तीच्या दिगंतवृद्धीसाठीं हपापलेला नव्हता.
स्वराष्ट्रास स्वातंत्र्य मिळवून देण्यापलीकडे त्याची इतिकर्तव्यता नव्हती.
शिकंदरास सर्व जग जिंकावयाचे होतें. जिंकलेल्या प्रदेशाची राज्यव्य-
वस्था ठरविण्यांत शिकंदराने फारसे लक्ष घातले नाही. परंतु शिवाजीची
पद्धति निराळी होती. ज्या मुलखांत राज्यव्यवस्था उत्पन्न करितां याव
याची नाहीं, असा मुलूख जिंकण्याच्या नादास तो कधीं लागला नाहीं.
म्हणून शिकंदराचे नांव जगजेता म्हणून कितीही मोठें असले, तरी शिवा-
जीची व त्याची तुलना करण्याजोगें साम्य दोघांत नाहीं. शिवाय शिकं
दराच्या बापानें अगोदरच मोठें राज्य कमावून ठेविलेले होते. तशी गोष्ट
शिवाजीची नव्हती. तसेंच शहर काबीज केल्यावर तेथच्या लोकांची
नाहक कत्तल करणें, अमोलिक ग्रंथसंग्रह जाळून टाकणें, शरण आलेल्या
बंदिवानांस यमसदनीं पोंचविणे, व सुरादेवीच्या भक्तीत बेफाम होणें,
असली घोर पापें शिवाजीस कधीही शिवली नाहीत. उलट पक्षीं या
