जयाप्पाचे मार्फत जाठानें साठ लक्ष खंडणी भरून तह केला. ता. १७ मे १७५४
रोजी तह पुरा होऊन मराठ्यांनीं दुसरे उद्योग हातीं घेतले. जाठाचा पाडाव
केल्याचें वर्तमान रघुनाथरावानें सफ‌दरजंगास मोठ्या डौलानें कळविलें (१०३५).
रूपरामानें खंडणी भरून तह घडवून आणिल्याबद्दल त्यास दर शेंकडा २ रु. देत
जाण्याचा करार १७०२०१७५५ रोजीं पेशव्यानें केला. (ना. रो. १०२२५).

२. बादशहाची पदच्युति, शिंदेहोळकरांचा बेबनाव. शिदे-
होळकरांचें भांडण कैकवर्षे धुमसत होतें, त्याचा आतां उघड वैरभाव बनला.
या दोन आधारस्तंभांचें वैर हें नुसतें पानपतच्या अरिष्टाचें नव्हे तर एकंदर
मराठशाहीच्या नाशाचेंच आद्य कारण आहे. या वितुष्टाचा पूर्व रंग मागें
दाखविलाच आहे. [म. वि. पृ. २ ७१] कुंभेरीपुढें तमाम फौजा, कांहीं
एक प्राप्ति न करतां, होळकराचे हट्टास्तव, चार महिने घोळ घालून बसल्या,
त्यांतून प्रत्यक्ष बादशहा मनांतून जाठासच अनकुळ, हा प्रकार जयापास पटला
नाहीं. त्यांनें जाठास शरण आणवून प्रकरण मिटविलें ही गोष्ट होळकरास
आबडली नाहीं. त्यांत प्रतिज्ञाभंग झाल्याचें होळकरास दुःख झालें. होळकरास
मीरशहाबुद्दीन पाहिजे तसा वळवीत असून, मूळ कराराच्या विरुद्ध मराठ्यांचें
वर्तन होतें, हा प्रकारही शिंद्यास रुचत नव्हता. अशा अडचणींत कांहीं तरी
तडजोडीचा मार्ग काढून, राज्यकार्य साधण्याचें कौशल्य रघुनाथरावांत नसल्या-
मुळे, दोघांचे दोन मार्ग झाले. जयापानें मुख्य उद्योगांतून आपलें अंग काढून
मारवाडची कामगिरी अंगावर घेतली. रघुनाथरावास पेशव्यानें दोन कामें
सांगितलीं होतीं, १ काशी प्रयाग वगैरे तीर्थस्थानें मुसलमानांच्या हातून
सोडवावयाचीं, आणि २ अंतर्वेदींत रोहिल्यांपासून जिंकलेल्या प्रदेशांत सुरळीत
अंमल चालू करावयाचा. जयापा शिंदे फुटून गेल्यामुळे हीं दोनही कामें
अपूर्ण राहिलीं. या वेळीं अंतर्वेदीचा बंदोबस्त झाला असता तर रोहिले मराठ्यांस
भारी झाले नसते आणि पानपतचा प्रसंग आला नसता. रघुनाथरावाच्या
पहिल्या बायकोचे भाऊ गोपाळराव व कृष्णराव गणेश बर्वे अंतर्वेदीच्या बंदो-
बस्तास असून, त्यांचे हाताखाली बाबूराव महादेव दातार होता. गोपाळराव