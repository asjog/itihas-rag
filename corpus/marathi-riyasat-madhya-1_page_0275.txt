मदत पाठविली नाहीं. त्यावर संतापून जाऊन 'तुह्मी जर मदतीस गेलां नाहीं,
तर मी स्वतः जाईन,' असें शाहूनें खरमरित पत्र चिमाजीस लिहिलें. त्यावरून
पिलाजी जाधव याची रवानगी झाली, पण त्यामुळे आणखी एक रुष्ट इसम मध्ये
येण्यापलीकडे जास्त कार्य झालें नाहीं; आणि प्रतिनिधि हार खाऊन परत आला.
बांकाजीची वर सांगितलेली गोवळकोटची निकराची लढाई ता. ८ जुले
रोजी झाली. त्या प्रसंगी बांकाजीनें दाखविलेली चिकाटी अप्रतिम असून
त्यामुळेच पराभव झालेला नाहीसा होऊन मराठ्यांस जय मिळाला. पराभव
झाला तरी चिकाटी न सोडतां फिरून उद्योग करणें हा गुण इंग्रजांच्या संबंधानें
विशेष परिचयःचा आहे. प्रतिनिधीनें निराळाच उपक्रम आरंभिल्यावरे'वर मथुरा-
बाईनें बांकाजीस मोहिमेवरून परत बोलाविलें. सरलष्कर आनंदराव सोमवंशी
प्रतिनिधीस सोडून जात होता, त्यास शाहूनें निषेधदर्शक पत्र लिहिलें।
४. अव्यवस्था व फसगतीची कारणे. - बाजीरावानें जंजिरा काबीज
करण्याची शिकस्त चालविली होती. हबशाचा बराचसा मुलूख हस्तगत झाला.
खुद्द जंजिरा, अंजनवेल, वंगरे चार पांच मजबूद ठिकाणें मात्र त्यांजकडे
राहिली. तरी सीदीही मोठ्या आवेशानें लढत होते. त्यांनी चहूंकडून कारस्थानें
चालवून मदत आणिली, व निजामाचे मार्फत शाहूशी तह करण्याचाही उपक्रम
चालविला. शिवाय प्रतिनिधि व पेशवे यांजमध्यें बेबनाव असल्यामुळे मोहीम
बिघडली. प्रतिनिधि व पेशवे एकमेकांच्या द्वेषानें एकमेकांचे उद्योग हाणून
पाडात, आणि एकमेकांच्या कागाळ्या छत्रपतीस लिहून कळवीत. आपणास
खरी हकीकत कळावी म्हणून शाहूला मुद्दाम आपल्या भरंवशाचे इमम स्वारींत
पाठवून खरी माहिती आणवावी लागे. पेशव्यांच्चा हस्तक लिहितो. 'पांडुरंग
गोविंद परभु राजश्री स्वामींनी जंजिऱ्यास पाठविला होता, तो काल शुक्रवारी
संध्याकाळी औला. त्यानें वर्तमान निवेदन केलें, की राजश्री पंतप्रधान शामळास
सांगोन पाठवितात कीं तुम्हीं चिंता न करणें, तुमचें अधिष्ठान मोडीत नाहीं,
आपण कांहीं तुमच्या वाटेस जात नाहीं. पहिल्यानें आपण कांहीं येत नव्हतों.
परंतु खावंदांच्या आग्रहास्तव आलों. आतां तुम्हीं कोणे गोष्टीची फिकीर न करणे.
आपण तुमच्या वाटेस जात नाहीं. ऐसें शामळास सांगोन पाठवितात. तेणेंकरून
श्यामळ खुशाल आहेत. जंजिऱ्यांत मनुष्य तर पांचरों. ऐसें सामान्य वर्तमान