गेलें आहे. आतां राष्ट्रव्यक्ति या दृष्टीनें नानाच्या एकंदर आयुष्याचें संकलित विवेचन
या प्रकरणांत करावयाचें आहे. कैद व हाल अपेष्टा टाळण्याकरितां जेवढे म्हणून
इलाज त्याने केले ते सर्व व्यर्थ होऊन शेवटी थोडेच महिने कां होईना, पण कैदेचे
सोहळे त्यास भोगावे लागले. त्यांत शारिरिक हाल असे जरी त्यास बिलकूल काढावे
लागले नाहींत, तरी त्यामुळे त्याच्या मनास जो जबरदस्त धक्का बसला, त्यांतून
त्याची प्रकृति पुनः कधींच वर आली नाहीं. कैदेतून सुटल्यानंतरच्या दीड वर्षात
त्याचा पहिला हुरूप लेश मात्र नव्हता. त्या काळांत त्याची प्रकृति दिवसेंदिवस
खंगत चालली. मधून मधून ताप येई. नानांस जरी बाजीरावानें कारभारावर घेतले,
तरी त्यांचा एक विचार तिलप्राय नव्हता. 'श्रीमंतांचे चित्तांत जें कर्तव्य नाहीं
तें हरयेक पर्याय लावून सिद्धीस जाऊं देत नाहीत. नाना बहुत संकटांत आहेत.
त्यांचे शरीरी सीतज्वराची पीडा जाहली आहे. औषधी व देवी उपाय करीत आहेत.
एक दिवसा आड पाळी आहे' (ता. ११-३-१७९९), नानांची प्रकृति निखालस
अशी बरी जाली नाहीं. हल्लीं चार रोज कान दुखत आहे. त्रिवर्ग श्रीमंतांस नानांनीं
ता. ७-४-१७९९ रोजीं भेजवानी केली. भोजनोत्तर चार घटका बसून खलबत
झालें. ता. १५-४-९९, नानांची प्रकृति बरीच आहे. स्नान करूं लागले. श्रीविष्णूस
जाऊं लगिले. ता.२४ जुलई, प्रकृति तूर्त चांगली आहे. अमृतराव कारभारांत आहेत.
नारोपंत चक्रदेव अखत्यारी, त्यांखेरीज कारभार होत नाहीं.' डिसेंबर स. १७९९ त
शाक्त अगदीं नाहीं असा उल्लेख आहे. तेव्हांपासून पुढे त्यास शनिवार वाड्यांत सुद्धां
जाण्याची ताकद राहिली नाहीं. माघ वद्यांत त्यास सारखाच ज्वर येऊं लागला.
प्रकृति अधिकाधिक बिघडत चाललेली ऐकून फाल्गुन शु॥ ८ स वाजीराव समाचारास
येऊन गेला. फाल्गुन व।। ३ गुरुवारी मार्च ता. १३ मध्यरात्रीस काळ जाहला.
समस्त मुत्सद्दी आले होते. अमृतराव साहेवही आले, परंतु भाषण नाहीं. शव
माजघरांतून जाळीपुढे आणिलें. गंगेवर न्यावयाची सिद्धता झाली, तों आरबांनीं
आपले फडशाकरितां अडथळा घातला. दुलभदास यांनी हवाला घेतला, तेव्हां शव
जाऊं दिलें. नानाकरितां ते दिवशी हाहाकार झाला तो काय वर्णावा ! दोधी स्त्रिया
सिद्धटेकाम होत्या. नागोजी गुंड म्हणून नानाचा अत्यंत विश्वासु नोकर होता त्यास
घेऊन त्या तुळजापुरचे निमित्तानें गेल्या होत्या त्या वर्तमान समजल्यावर निघून
चवथे दिवशी आल्या. ब्राऊनरिग्ग चिंतामणराव आपास बोलला, 'नाना गेले,
ब्राह्मण्य बुडालें. तुमचे राज्यांतील दाब गेला. बाळोबा तात्या सुज्ञ दाबाचे पुरुषः
