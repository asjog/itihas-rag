रोज पाहिलें. उपरांतिक स्वामीच्या दारीं बैसोन उपोषणें करितात. धाकटी-
बाई रदबदल करितात. उपास केल्यामुळे राजश्री स्वामी सक्रोध जहाले.
मारनिल्हेची अब्रू राहिली नाही. त्यांचे मध्यस्थास वारंवार शिरपाव होत
गेला; व अद्यापि होतात. राजश्रींची मर्जी फारच कूट आहे. नाईक
प्राक्तनवान साहसी आहेत, ईश्वरें काय परिणाम नेमिला असेल नकळे. ’
[ पारसनीस-सं. ] अशींच आणखी या वेळचीं कांहीं पत्रें उपलब्ध आहेत.
नाईक परत आल्यावर पुढें कर्नाटकाची व्यवस्था काय करावयाची हा
विचार चालला, तेव्हां त्यांत पेशव्यांस विशेष लक्ष घालावें लागलें, आणि
सन १७४६ च्या अखेरीस भाऊसाहेबास कर्नाटकांत रवाना करण्यांत
आलें. स. १७४६ च्या पावसाळ्यांत साताऱ्यास या प्रश्नाच्या भानगडी
चालल्या त्यांचें वर्णन का. सं. प. या. ले. ८२ त आहे. नाईक कच्च
खाऊन परत आल्यामुळें कर्नाटकांत कोणास पाठवावें, याचा विचार
चालला. फत्तेसिंग भोसले, रघूजी भोसले व बाबूजी नाईक वगैरेस कर्ना-
टकांत पेशव्यांनीं लक्ष घालूं नये, असें वाटत होतें; आणि हा विरुद्ध पक्ष
वरचढ होऊं देणें पेशव्यांस इष्ट नव्हतें. नायकानें सकवारबाईजवळून कर्ज
घेतलेलें होतें, तें उगविण्यासाठीं नायकासच कर्नाटकांत पाठवावें, असा
तिचा आग्रह होता. रघूजी धाकटेबाईंचे म्ह० सगुणाबाईंचे पक्षींचा, अशा
खटपटींत पेशव्यांस आपला कार्यभाग करावयाचा होता. या निरनिराळ्या
पक्षांची मीमांसा पेशव्यांचे वकिलानें ले. ८२ त केली आहे. ‘ फत्तेसिंग-
बाबांचा कारभार आहे तो आपण जाणतांच. त्यांचें सर्व साहित्य आपण
केलें पाहिजे. आपण साहित्य कां करावें, त्यांची त्यांस दरकार आहे कीं
नाहीं, असें आपण म्हणाल तर, त्यांस घरीं राहिल्यानें काय सुख नाहीं, तें
बाहेर निघोन हैराण व्हावें ! फत्तेसिंगबाबांनीं आपला अवलंब केल्यास
तीन वर्षे झालीं, परंतु फलादेश उत्कर्षेंकरून जाला नाहीं, हें त्यांचें टेपर
आपल्यावर आहे. सबब यांस बाहेर काढिल्यानें त्यांचें टेपर दूर होऊन
त्यांत आपलाही कार्यभाग आहे. रघूजी संबंधानें पाहिलें तर, स्वामीचा