शक्य नाहीं. सारांश, हिंदुस्थानांत सर्व सत्ताधीशांचा समतोल भाव कायम राखणें
असेल तर, त्यासाठीं निजामाचा आपणास बिलकुल उपयोग नाहीं. टिपूची तर
आपणास नेहमींच भीति राहणार, आणि त्यासाठीं मराठ्यांशीं आपला स्नेह
कायम ठेवणें, त्यास कोणत्याही कारणानें बाध येऊं न देणें, हेंच आपलें आजच्या
परिस्थितींत पहिलें कर्तव्य होय. मराठ्यांशीं आपला स्नेह असेल तर दुसऱ्या
कोणत्याही शत्रूंची धास्ती बाळगण्याचें आम्हांस कारण नाहीं. ”

४. झंजासाठीं फौजांचें कूच,(जानेवारी १७९५).–नोव्हेंबरांत निजामाची
फौज वेदराहून पुढें निघाल्याची बातमी ऐकून डिसेंबरांत पेशवे डेरेदाखल झाले.
पुण्याच्या बंदोबस्तास माधवराव रामचंद्र कानडे यास ठेविलें. मागें बाजीराव वगैरे
त्रिवर्ग बंधू गडबड करतील म्हणून त्यांस नोव्हेंबरांत आनंदवल्लीहून जुन्नरास आणून
त्यांजवरील देखरेखीची ताकीद गोविंदपंत गोडबोले यास सक्त दिली. नोव्हेंबरांत
मोरोदादाचा मुलगा स्वगृहांतून निघून रविवारपेठेंत गेल्याची वार्ता ऐकून
कारभाऱ्यांची मोठी धांदल उडाली. त्यास राघोपंत गोडबोले याने पकडून आणून
फडक्यांच्या वाड्यांत बंदोबस्तानें ठेविलें.

पुण्याहून वेदर पूर्वेस सुमारें तीनशें मैल असून दरम्यान जवळ जवळ मध्यावरच
खर्ड्याचे ठाणें आहे. निजामाच्या फौजा मराठी मुलखावर चाल करण्यासाठीं
अहमदनगराच्या रोखानें निघालेल्या ऐकून, त्यांच्या हालचालींची बातमी ठेवीत
पेशव्यांच्या फौजाही पुण्याहून थेट पूर्वेस भीमेवरून घोडनदीवर मांडवगणास
आल्यावर, तेथून हल्लीच्या नगर जिल्ह्यांतून श्रीगोंद्याच्या मार्गानें पूर्वेस कर्जत
तालुक्यांत सीना नदीवर मिरजगांव येथें आल्या. हल्लीं पुण्याहून खर्ड्यास जाणाऱ्या
मोटारी जवळ जवळ याच मार्गानें प्रवास करतात. उभय पक्षांच्या हालचालींचा
नक्ता का. सं. प. या. ५४ या लेखांत तपशीलवार दिलेला अभ्यासनीय आहे.
मिरजगांव, घोडेगांव, फक्राबाद, धानोरें, खडकत, रत्नापुर हे गांव खर्ड्याच्या
आजूबाजूस असून त्यांत निरनिराळे मराठे सरदार उतरले. धानोरे गांवांत हुता-
शनी ५ मार्च रोजीं झाली. नबाबाचा मुक्काम आरंभीं मोहरीघाट व विंचरणा नदी
यांजवर होता. तो पुढें खर्ड्याच्या पश्चिमेस दोन कोशांवर खर नदीच्या कांठीं
झाला. तेव्हांपासून थोड्याबहुत चकमकी व मुकाबला सुरु झाला. वरील लेखांत
कोण सरदार केव्हां व कोठें येऊन पेशव्यांस मिळाले, त्यांची व पुढील लढाईची
हकीकत विस्तृत दिलेली आहे. भा. व. २ अ. दि. ले. १३,१४,१८ यांत