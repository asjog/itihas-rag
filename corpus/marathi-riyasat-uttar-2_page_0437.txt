शिवदेव यांच्या भेटी झाल्या. नंतर एक वर्ष नारोपंत नाना व मी एकत्र होतों.
काय गति व अवस्था दुखण्यानें झाली, त्यांनी पाहिली. आज्ञेप्रमाणें नारोपंत
देशास गेले. मजला येथें ठेवूं लागले. मी त्यांस विनंति केली कीं, एक वर्ष माझी
स्थितिगति आपण अवलोकन केली असतां ठेवितां. सरकारचाकरी जाबसालाची.
तहनाम्यापासोन पाटीलबावांचे मर्जीचा विचार ध्यानांत आलाच आहे. जाबसाल
खटेमिठे होतील ते होत. लिहिण्याचें काम कसें चालेल ! विनंतिपत्रें जावीं, वर्तमान
वरचेवर खावंदांस कळावें, हा सेवाधर्म. तो मार्ग न चालतां इतराजी होईल तर
खावंदांची इतराजी सेवकास श्रेयस्करच होय. सेवकाचें स्मरण खावंदांस होणें
कल्याणदायक. मग पत्रीं आज्ञा सरोष अगर सकृप गौरवच होय. वरचेवर पत्र
न जाणें, वर्तमान धन्यास न कळणें, केवढा दोष. येणेंकरून परलोक तरी कसा
बरा होईल ! असें म्हटलें, तत्रापि त्यांनीं ठेविलेंच. करतील काय ! आणखी
कोणी येथें ठेवावयास योग्य माणूसच जवळ नाहीं. लाचार होऊन सेवकास ठेवून
गेले. मी राहिलों. बावांनीं मनस्वी कल्पना घेतल्या त्या साहून किंवा पेंच कुपेंच
त्यांचेच बोलण्यांतील धरून, उलटून उत्तरें संकल्प विकल्प दूर होण्याचे व सर-
कारकामाचे जाबसाल करीत गेलें. बोलण्याची स्थित मात्र पक्की लिहावी तर,
बोलणें पक्षी पिंजऱ्यांत असतो त्याचे गोड. सेवक चाकरीवर योजिला त्याच्यानें
सरकारचे जाबसाल होऊन कामें निघत जावीं. जाबसाल उरकले हीच चाकरीची
शर्थ खावंदांचे दृष्टीस यावी. जाबसाल कामाचे तुटले नाहींत. संदेहाची निवृत्ति
न होतां उफराटें संदेहाची वृद्धि होऊं लागल्यास नुसतें बोलण्यांत फल नाहीं.
यामुळें मी निषेध व इतराजीस पात्र झालोंच. सरकारकामें एकीकडे राहिलीं.
उलटे संदेह निर्माण झाले. हें ऐकून यांस न विचारतां वर्तमान स्वामींस कळावें
या बुद्धीनें परभारें पत्रीं विनंति केली, तर डांक यांचे मुलखांतून आहे. पत्र धरलें
गेलें तर सध्यां निरंतर कर्तरींत आहेंच. सहन करीतच आहें. पत्रांतील मजकुर
पाहून सरकारांत चुगल्या लिहितां. नाश करितां, हे काय निमित्त देतील, त्यांत
तेथें काय निमित्त येईल, निषेध कसे पडतील, आजपावेतों श्रम झाले ते केले,
तत्सबंधीं प्रसन्नता बावांची होऊन कृतार्थता अशी झाली कीं, पुनः प्रपंचाचें नांवच
घेऊं नये. नारोपंत गेल्यावर सोळा महिने कर्जाशींच गांठ आहे. शरीराची दशा.
ग्वालेर प्रांतीं हवा फार वाईट. ऋतुत्रय तर मोठे सक्तीचे गुदरले. तत्रापि शरीर