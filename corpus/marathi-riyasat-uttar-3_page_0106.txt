धुमाकूळ मांडून राहिला होता, त्यासही कोल्हापुरकरांनीं मदतीस आणिलें. रत्नाकर-
पंतानें चिकोडी, मनोळी, गोकाक वगैरे प्रदेश लगोलग हस्तगत केला. इकडे छत्र-
पतीनें आपले वकील बळवंतराव खांडेकर व जानराव जाधव यांस समेटासाठीं
पुण्यास पाठविलें. परंतु तेथें बाळोबा तात्या प्रमुख असून त्यानें समेटाच्या जबर
अटी घातल्या, त्या छत्रपतीस मान्य झाल्या नाहींत. सर्जेराव सुटण्याचाही संभव
होता, तेव्हां बायजाबाईच्या लग्नाचा रोष विसरून खुद्द शिवाजी सुद्धां सर्जेरावाचे
मुलास आपली कन्या देण्याचें बोलूं लागला. राजकारणांत धार्मिक भावना लटपटतात.
आपणांस यश मिळावें म्हणून ब्राह्मणांचीं अनुष्ठानें व साधूंचे परामर्श वगैरे संधानानेंही
छत्रपतीनें कसर ठेविली नाहीं.

पुण्याहून पटवर्धनांचे मदतीस फौज खाना झाली, तींत तीन हजार स्वार, शिंद्यांचीं
पांच पलटणें व २७ तोफा इतका सरंजाम असून त्यावर ब्राउनरिग्ग हा मुख्य
युरोपियन अंमलदार होता. पेशव्याचे तर्फेनें मानाजी फाकडे, मालोजी घोरपडे,
तोफखान्यासह गणपतराव पानसे, विंचूरकर, पेठे, जाधव, पवार व खुद्द नाना
फडणीस इतक्यांचीं पथकें होतीं. पेशव्यांचा सरदार धोंडोपंत गोखले कर्नाटकांत
होता, त्यासही कोल्हापुरावर जाण्याचा हुकूम झाला. शिवाय बाजीरावानें स्वतः पटवर्धनांस
पत्रें लिहून दिलासा दिला. ( ख. ले. ५९९५ ). डिसंवरांत पुण्याहून फौजा
निघाल्या, त्या तारीख ७-१-१८०० रोजीं कृष्णेवर आल्या. तेथें पटवर्धनांच्या
गांठी पडून ता. १५ जानेवारीस मुक्काम शिराळ्यावर झाला. तिकडून छत्रपतींची
फौजही सामन्यास आली. ब्राउनरिग्गनें हल्ला करून १६ जानेवारीस शिराळ्याचें ठाणें
घेतलें. आंत माणूस हजार पावेतों होतें तें सर्व जायां व जखमी झालें. तेथून फौजा
वारणा उतरून पारगांव नजीक आल्या. त्या वेळीं छत्रपतींचा मुक्काम पन्हाळ्या खालीं
होता, त्यांजवर रामचंद्र आपाच्या देखरेखीखालीं पुण्याच्या फौजांनीं जोरानें तोफांचा
माग केला. तेव्हां सामना न करतां करवीरची फौज पळून किल्ल्यावर गेली. पन्हा-
ळ्याखालील या लढाईत चतुरसिंगाचे दोन मातबर सरदार मारले गेले. छत्रपतींची
फौज खालीं मैदानांत असती तर तिचा संहारच झाला असता, परंतु किल्ल्यावर पुणेकरांचा
इलाज चालला नाहीं. तेव्हां करवीर राजधानीच काबीज करण्याचें ठरवून रामचंद्र
आपा सर्व जमावासह टेंबलाईवर येऊन उतरला. तेथून त्यानें ता. २-२-१८००
रोजीं शहरावर तोफांचा मारा केला. तेणें करून कोल्हापुरांत मोठी गडबड
उडून गेली. पुष्कळ मोठे लोक चीजवस्त घेऊन पन्हाळ्याच्या आश्रयास गेले. खुद्द