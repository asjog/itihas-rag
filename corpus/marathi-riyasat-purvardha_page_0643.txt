बहीरजी यांनी कर्नाटकांत मोठा पराक्रम करून कोपल, गजेंद्रगड, बहादुर-
बिंडा हीं ठिकाणें काबीज केलीं, त्या वेळीं गजेंद्रगड त्यांस जहागीर मिळालें.
अशा प्रकारें कापशीकरांचा संबंध कर्नाटकाशीं जडला; आणि तिकडेन यांचा
विस्तार झाला. संभाजीचा बचाव करीत असतां, मालोजी मारला गेला.
त्यानंतर स. १७९१ त राजारामानें संताजीस सेनापतिपद दिले. संता-
जीस ‘ ममलकत मदार ’ बहीरजीस ‘ हिंदुराव ’ व मालोजीस ‘ अमी-
हलुमराव ’ असे किताब मिळाले; ते त्यांच्या वंशजांकडे चालतात.
नारो महादेव जोशी नांवाचा एक कोंकणस्थ ब्राह्मण लहानपणापासून,
संताजीजवळ नोकरी करून होता. तो पराक्रम करून उदयास आला;
तोच हल्लींच्या इचलकरंजी संस्थानाचा मूळपुरुष होय. राजारामाचे वेळेस
संताजीच्या सर्व लढायांत नारो महादेव हजर असे. संताजीची सर्व
व्यवस्था तोच पाही. ( इचलकरंजी इतिहास ). संताजीनें या वेळीं कस-
कसे पराक्रम केले, त्याचें वर्णन रामचंद्रपंत नेंच त्यास स. १६९२ च्या
एका पत्रात लिहिलें आहे, ( का. सं. पत्रें यादी ले. ४३३ ), तें असें :—

राजश्री संताजी घोरपडे, गोसावी यांस,—
अखंडित लक्ष्मीअलंकृत राजमान्य स्नेहांकित रामचंद्र नीलकंठ अमात्य
आशीर्वाद. सुहुरसन सल्लास तिस्सैन मय्या व अल्लफ. राजश्री छत्रपति स्वामी
कर्नाटकांत जातेसमयीं तुम्हांस या प्रातांत ठेवून गेले. त्या समयीं इकडे
गलिमाची धामधूम बहुत होऊन, कुल देशदुर्ग हस्तगत केलीं होतीं, तीं
गेलीं. राज्यामध्ये कांही अर्थ उरला नाहीं. कुल मराठे यांनीं इमान खत्ता
करून गलिमाकडे गेले. परंतु तुह्मी इमान खत्ता न करितां, राजश्रीच्या
पायांशीं बहुतच एकनिष्ठा धरून जमाव करून शेख निजाम व सर्जाखान
व रणमस्तखान व जानसरखान असे उमदे वजीर बुडविले. जागोजाग
गलीमास कोट घालून नेस्तनाबूद केलें आणि देश सोडविला. राज्यसंरक्ष-
णाच्या प्रसंगास असाधरण श्रम केले, औरंगजेबास दहशत लाविली.
पुढेंही कित्येक स्वामिकार्यांच्या ठायीं हिम्मत धरितां, याकरितां तुह्मा वरी
राजश्री स्वामी संतोष होऊन मामले मिरज कर्याती २२ बेवीस एथील
देशमुख होते ते नस्तनाबूद झाले, त्यांच्या वंशीं कोणी नाहीं; त्याचे
मुतालिक होते, ते बळावून देशमुखी वतन खात होते, तेही दुर्बुद्धि धरून
गलिमाशीं मिळून फिसालत केली, एकनिष्ठा धरून इकडे येऊन भेटले