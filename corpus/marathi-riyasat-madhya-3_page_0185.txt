बैल, आघाडी पिछाडीवरी जाऊन गोटापासून घेऊन येतात. तुम्हीं या गोष्टी भयाच्या मनांत न आणितां, सत्वर ऐवज आगरियावरून दिल्लीस खाना करणे. तेथें आलियावरी घेऊन जाऊं. पटपटगंजावरी१ त्यांचे पिछाडीस येणें. त्यांची रसद लुटणें, दबाब पाडणें म्हणजे चहूकडून घाबरा होईल. जाटाच्यानें तुह्मांस अटकाव होत नाहीं. वेडें वांकडें तो करणार नाहीं. गोपाळराव गणेश सुद्धां सामील करून सुजा व रोहिल्यांचा अंमल उठवावा ’
[ १०२६४ ]. ता. ५ नोव्हेंबर रोजीं कृष्ण जोशी पानपतावरून दक्षिणेंत लिहितो,
श्रीमंतांनीं महाष्टमीस समदखान कुत्बशहा मारून दहा हजार सेना लुटून, कुंजपुरा घेऊन लुटला. गढी खणून जमिनीबरोबर केली. श्रीमंतांस भूमिगत सात लक्ष रुपये सांपडले. तेथून कूच करून कुरुक्षेत्रास चालिले होते. इतक्यांत अब्दाली बागपतापाशीं यमुना पायाब उतरून सोनपतास आला. हें वर्तमान श्रीमंतीं ऐकतांच माघारे फिरोन यवनाचे सन्मुख फणिपथास आले. नित्य थोडथोडें युद्ध होत आहे. श्रीमंतांहीं चोहोंकडे तोफखाना पसरला आहे. यवनास थोर भय जाहलें आहे, पुढें येववत नाहीं. आमचे सैनिक यवनाचे समक्ष उभे राहून, नित्य शें पन्नास यवन मारून, उंट घोडीं आणितात. दोन हत्ती पेंढारी यांनीं काल आणिले. यवनाच्या सैन्यांत रसद बंद झाली आहे. यामुळें पीठ तीन शेर, चणे चार शेर, व तूप अर्धा शेर याप्रमाणें महर्घ आहे. आमचे सैन्यांत गहूं सोळा शेर व चणे बारा शेर व तूप अडीच शेर याप्रमाणें संवगाई आहे. आणखी दोन चार दिवसांत यवन चालोन तोफांवरी येईल तर क्षणमात्र बुडेल. न ये तर आमचे लोक जाऊन युद्ध करणार. वरकड सर्व शुभ चिन्हें होतात. सर्व सैन्यास उत्साह आहे कीं, अब्दाली व नजीबखान व सुजा आठ नौ रोजांत क्षयास जातील. अब्दाली शहानशा बहुत युद्धें केलेला, परंतु दो कोसांवरी येऊन आठ दिवस बसोन कांहीं पराक्रम नाहीं, त्याजमुळें आमची फौज बहुत शेर आहे. अब्दालीनें स्वदेशास जावें तर मार्ग नाहीं, युद्ध करावें तर परिणाम नाहीं, उगेंच