कामास आले. त्रिवर्ग पुत्रांनीही जखमा लागल्या असतां जवांमदर्दी बहुत केली.
भाऊसारखीं मनुष्यें सरकारच्या पदरचीं गेल्याचा खेद कोणास नाहीं ?' बाळोबा तात्या
लिहितो,' आम्हांस आज तीन वर्षे त्यांच्या भेटीची उत्कंठा होती, पण ईश्वराचे
चित्तास गोष्ट न आली. क्षात्रधर्म सेवन केल्याचा भाऊंनी शेवट केला. सूर्यमंडळ
भेदून गणपतिस्मरण झालें.' नाना म्हणाले, 'आम्हांस हाक मारावयाम आतां
कोणी नाहीं. त्यांजकडेच चित्तवृत्ति लावलेली आहे. आमचे निदानींचे सोवती होते.'
या वर्षी परग्ररामभाऊची प्रकृति किती खालावलेली होती तें खालील उताऱ्यां-
वरून दिसतें. ता. १६-१-१७९९ चा लेख पहा. 'भाऊसाहेबांची प्रकृति बहुतच
निःशक्त झाली. मामर्थ्य नाहीं. वाईकडील वैद्य व लक्ष्मीधर यांचे हातें प्रकृतीस गुण
पडत नाहीं. वडिलांची प्रकृति नाजूक झाली आहे.' त्यापुढील ता. ९-४-१७९९ चा
उल्लेख-'भाऊसाहेबांचे शरीरी बहुतच स्वस्थ नाहीं. वडिलांचें सामर्थ्य अगदींच राहिलें.
स्नान संध्या निजूनच करितात' परकृत पीडा आहे. चिदंबर बाबांचा पूर्ण आशीर्वाद
आहे. ता. २ मे रोजी गोकाकचे मुकामास आले. प्रदोष होता. गंजीफा खेळत
बसले ते मायंकाळ जाला तरी स्नानास उठेनान. उत्तर जालें, अद्याप बारा घटका
दिवस आहे. दोन ताम रात्रपर्यंत खेळ चालला. मग मनस्वी भाषण करूं लागले.
प्रकृतीम बायूचा विकार जाला. भ्रांत पडली आहे. उठवत बसवत नाहीं, पण कूच
करून जावें हा ध्यास.' १० जून. 'बुद्धीस संशय झाला होता तो श्रीकृपेंकरून
कमी जाला' २० जुलई. 'शरीर प्रकृत चांगली जाली. अंगांत रक्त आलें. म्हातार-
पण आहे. समय विशेवें एखादे गोष्टीचा विसर पडतो.' या प्रकृतिमानावरून वाटतें
की कोल्हापुरकरांचा हल्ला अंगावर आला, त्या वेळीं पूर्ण विचाराने वागण्याचे सामर्थ्य
त्याचे शाबूत नसावें.
मराठशाहीचे व विशेषतः पेशव्याचे कारभाराचें हृद्गत ओळखून आत्मिक भावनेनें
तिचा पुरस्कार करणारा भाऊसारखा दुसरा इसम झाला नाहीं. हरिपंत फडक्याहून
जास्त धोरणी व धाडसी आणि घरची जमियत सदैव बळकट, या बाबतींत भाऊ
विशेष होता. पटवर्धनांचे घरांत गोपाळराव व परशुराम भाऊ हे दोनच पुरुष मोठे
म्हणतां येतील. त्या दोघांतही शिपाईगिरी व मुत्सद्देगिरी या दोनही गोष्टी भाऊच्या
वरचढ होत्या. नागयणरावाच्या मृत्यूनंतर नाना फडणिसाचा कारभार यशस्वी होण्यास
भाऊ व हरिपंत तात्या हे दोन पुरुष कारण झाले. बाळोबा तात्याच्या पुरस्कारानें
चिमाजी आपास पेशवाई देऊन जी घटना भाऊनें रचली तिलाच नानानें पाठिंबा
