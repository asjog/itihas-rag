भा. व. पु.१ प.या. ले.३९ चा कागद बहुधा वरील तक्रारीला शाहूचा जबाब आहे. दोहोंमधील तक्रारींचे उल्लेख एकच आहेत. हा कागद शाहूचें सदाशिवरावास खरमरीत आज्ञापत्र असून, पेशवे त्या वेळीं स्वारींत असल्याचा उल्लेख आहे. यावरून तें स. १७४२ तलें असावें. "मानाजी आंग्ऱ्याकडील किल्ले माणीकगड व प्रांत तुह्मीं घेतलात तो सोडून द्यावा, या विशीं पेशजी रा. पंतप्रधान असतां आज्ञा केली, त्याप्रमाणें किल्ला व प्रांत सोडून द्यावयाचा करार केला, त्यावरून स्वामी तुह्मांवर बहुत संतोषी झाले. वजारतमाब स्वामीच्या राज्यांतील पुरातन सेवक. निष्ठेनें सेवा करीत आहेत. त्यांचे सर्व प्रकारें स्वामीस आवश्यक. तदनुरूप तुह्मीं अगत्यवाद धरून साहित्य करावें, हें तुह्मांस विहित आहे. स्वामींनीं तह करून दिल्हा आहे, त्याप्रमाणें तुह्मीं चालावयास अंतर न करणें. दुसऱ्या पत्राचा उजूर न करितां पत्रदर्शनीं किल्ला प्रांत त्यांचे हवाली करून यांची रवानगी सत्वर करणें, हे आमचे पदरचे आहेत. यांचें अगत्य आम्हांस तसें आपणही धरून चालविणें जरूर जरूर. "

मानाजी व तुळाजी यांचें बरें नव्हतें. पुढील ब्रह्मेंद्रस्वामीचे पत्र पहा. " सहस्रायु चिरंजीव विजयी भव तुळाजीस आज्ञा ऐसीजे. तुझे सहस्र अन्याय झाले, तुजला पत्र न लिहितों, परंतु मानसिंगांची व तुमची गोडी व्हावी, महत्कार्य सिद्धीस जावें याजकरितां पत्र लिहिलें आहे. तरी कबिले बायका जे तुम्हांकडे मानाजीचीं आहेत, तीं रवाना करून द्यावीं, मानसिंगास दोन गोष्टी सांगितल्या त्यापासून सहस्र वांट्यानें काडीइतके अंतर पडणार नाहीं. आह्मी चित्त शोधून पाहिलें, तुम्ही आतां लेकुर बुद्धी न करणें, दोघे भाऊ एक होऊन एखादे आभाळास हात घालणें, हे आज्ञा." [ क्र. च. ले ३२५ ] या पत्रावरून तुळाजीच्या स्वभावाची कल्पना होते.

' अंजनवेल व गोवळकोट हे जागे हबशाकडे राहिल्यानें कोंकण प्रांतीं उपद्रव लागतो. त्यावरून जिवाजी खंडेराव चिटणीस यास आज्ञा करून बरोबर फौज व सामान देऊन गोवळकोट घ्यावा, असें सांगितलें. त्यावरून