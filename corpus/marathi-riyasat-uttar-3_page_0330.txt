हालचालींची भरपूर माहिती होती. तेव्हां त्याचे तोंडावर बापूजी सिंदे व ल्यूकन यांस
ठेवून मॉन्सन मुकुंदरा खिंडीकडे तोफखान्यासह परत जाऊं लागला. मॉन्सन दूर
गेला असें समजतांच होळकरानें ल्यूकन व बापूजी सिंदे यांजवर चाल करून त्यांच्या
फौजांचा फन्ना उडविला आणि ल्यूकन यास पकडून घेतलें. ही बातमी मॉन्सनला
मुकुंदरा खिंडींत समजली. पुढें लवकरच ल्यूकन होळकराचे छावणींत मरण पावला.
त्यावरून होळकरानें त्यास विष घालून ठार मारिलें असा प्रवाद पुढें उत्पन्न झाला.
पण हा प्रवाद खरा नाहीं. ल्यूकन अतिसाराचे विकारानें मरण पावला असें पुढें
सिद्ध झालें. लगेच होळकर खुद्द मॉन्सनवर ता. ९ जुलई रोजीं खिंडीकडे चालून
गेला. त्याजबरोबर शौर्यानें लढत मॉन्सन निभावून परत जाऊं लागला. इतक्यांत
त्याला बातमी कळली कीं लेककडून कांहीं तोफा व पायदळ आपल्या मदतीस
उत्तरेकडे नजदीक आलें आहे. त्यास जाऊन मिळण्यासाठीं मॉन्सन मुकुंदरा खिंड
ओलांडून कोटा पावेतों गेला. कोट्याच्या राजानें त्यास चंबळ नदी उतरण्यास होड्या
दिल्या, परंतु धान्यसामुग्री देण्याचें नाकारिलें. त्या दिवशीं म्हणजे १० तारखेस जोराचा
पाऊस पडून पुढें जाणें अशक्य झालें. तेव्हां मॉन्सननें जवळ तोफा होत्या त्यांम
खिळे मारून निकाम्या केल्या व सडी फौज घेऊन संकटानें तो मागें रामपुऱ्यास पोंचला.
होळकर त्यास त्रास देत पुढें चालून गेला. रामपुरा येथें मॉन्सन यास आग्ऱ्याहून
आलेली मदत पोंचली; आणि पोटाची अडचण दूर झाली. पण मागून होळकरही
त्याचे पिच्छावर येऊन दाखल झाला. ता. २१ ऑगस्ट रोजीं मॉन्सन रामपुऱ्याहून
पुढें निघाला, रस्त्यांत बनास नदी लागली तेथें उतार मिळेना. म्हणून एक दिवस मुक्काम
केल्यावर पाणी कमी होऊन ता. २४ रोजीं सर्व सामान व फौज मॉन्सननें नदीपलीकडे
पोंचविली. पण तेवढ्या अवधींत होळकरही वर दुसऱ्या ठिकाणीं नदी ओलांडून
पुढून मॉन्सनच्या तोंडावर आडवा आला. त्या वेळीं निकराची लढाई होऊन मॉन्सनची
पुष्कळच खराबी झाली. तेव्हां सर्व जड सामान टाकून देऊन ता. २४ ऑगस्टच्या
रात्रीं होळकरास चुकवून मॉन्सन पुढें निघाला, तो सारखा २४ तास प्रवास करून
२५ ऑगस्टच्या रात्रीं खुशालगडला पोंचला. तेथें एक दिवस विश्रांति घेऊन तेथून
पुढें निघाला तों ता. ३० रोजीं त्यानें आग्ऱ्याचा किल्ला गांठला. अशा रीतीनें पुष्कळ
वाताहत होऊन दोन महिन्यांचा हा पळ मॉन्सननें जीवमात्र बचावून पुरा केला.

हा प्रकार इंग्रजांच्या इब्रतीस मोठा लांछनकारक गणला जातो. त्यामुळे यशवंतराव
होळकराचा लौकिक युद्धकलेच्या संबंधानें देशांत अतिशय वाढला. त्यास नवीन हुरूप