देईनात, उभयपक्षीं झगडाझगड चालू होती, तींत बाबूजी नाईक
फौजेच्या खर्चाखालीं अगदीं जेरीस आला. [ खरे-ऐ. ले. सं. पृ. ६४९].
' बाबूजी नाईक कर्नाटक प्रांतीं गेले, तेथें संस्थानिकांशीं कटकट वाढून
लढाई पडली. शिबंदी ठेवणें आली. लढाईत मोड झाला, लुटले गेले.
शिबंदीचा पेंच अंगावर आला. त्यांचीं धरणीं बसलीं. त्याजबरोबर
निघोन सातारां आले, आणि महाराजांस विनंति केली जे, शिबंदी व
कर्जाचा पेंच आला, यांत अब्रू व आण रहात नाहीं. यास्तव सरका-
रांतून पांच सात लक्ष रुपये देऊन पेंच वारावा. तेव्हां महाराजांनीं आज्ञा
केली जे, ' तुम्ही करणें सरकार आज्ञेनें करावें. लेहून आज्ञा घ्यावी.
ज्या संस्थानिकांनीं फिसाद केली, त्यांचें पारिपत्य करण्यास येथून फौज
सरदार रवाना केले असते. तुम्हीं फौज व शिबंदी हुकमाखेरीज कां
वाढविली; आणि संस्थानिकांनीं महाराजांचे सुभ्यास मोडलें हा बदनक्ष कां
करून घेतला ! जाली ती गोष्ट बरी जाली. दुसरा सुभा नेमून त्याजपासोन
तोड करवितां येईल.' तेव्हां सुभ्याची घालमेल होते या वीरश्रीस चढून
आग्रह करून, महाराजांनीं पेंच वारावा बोलूं लागले; आणि अविचारें
सोमल खाउन विषप्रलय केला. महाराजांस प्रात:काळीं समजलें. आपला
हात लावून दूध पाठविलें, दूध पाजलें, त्यानें सोमल उतरला. नंतर महा-
राज जाऊन बहुत विवेक सांगितला, आणि गवगवा झाला, त्याचा बंदो-
बस्त करविला. कर्नाटक सुभा यशवंतराव पोतनिसाकडे सांगून रसदभरणा
वगैरे करून नाइकाच्या पेंचाच्याही तोडी काढविल्या.' [ शा. म. च. पृ.
८२ ]. हा प्रकार बहुधा स. १७४५ ४६ चा आहे. ता. २७-११-१७४६
रोजीं पेशवा रामचंद्रबाबास लिहितो. ' दर्शनास बाबूजी नाईक आले.
भेटी जहाली. संभाजी महाराजांचे सोधे, बिदनूर इ. तालुक्यांस उपद्रव
न बाबा, येविशीं नाइकांनीं संभाजी महाराजांचे गळ्यावर हात ठेविला.
संभाजी महाराज पांच सहा महिने अडले होते. स्वामींनीं आम्हांस जामीन
व्हावयास आज्ञा केली. आम्ही जाहलों. नाइकांनीं येथील वाळतंग आठ