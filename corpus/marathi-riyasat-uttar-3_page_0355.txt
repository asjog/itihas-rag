सिद्धता करतां येणार नाहीं. बुंदेलखंडांत फौजा लगेच उभारतां येतील. रघूजी
भोसले इंग्रजांविरुद्ध उठल्याची बातमी अशीच साफ खोटी आहे. सर्जेराव उपद्यापी
• आहे खरा, पण त्याच्या बोलण्यावर विश्वास ठेवून नवीन साहस अंगावर घेण्यास
कोणासच छाती होणार नाहीं.' या उत्तरानें इंग्रजांची संशयनिवृत्ति झाली नाहीं. कारण
वारंवार तशींच कांहीं तरी कारणें घडत गेलीं. स० १८०४ च्या डिसेंबर महिन्यांत
अमृतराव पेशवे काशीस जाण्याकरतां उमरावतीस आला, तोसुद्धां कपटानें वागत
असून विरुद्ध कारस्थानांत सामील आहे असा इंग्रजांस संशय आला. पण अमृतराव
दुसऱ्या भानगडींत न पडतां तसाच निघून पुढें काशीस गेला, तरी रघूजी भोसल्याच्या
हालचालींची खरी बातमी काढण्याकरितां ग० ज० नें क्लोज यास सन १८०५ च्या
जानेवारींत मुद्दाम पुण्याहून नागपुरास पाठविलें, नागपुरास एल्फिन्स्टन होताच.
त्या दोघांनी पूर्ण तपास करून हकीकती लिहून पाठविल्या. त्यावरून दिसून आलें
कीं ग० ज० वेल्स्लीचे मन निष्कारण संशयग्रस्त झालें आहे. वास्तविक त्याचेंच मन
त्यास खात होते. त्याला वाटे, आपण जो एवढा व्यूह रचला तो सर्व ढांसळून पडणार.
समस्त हिंदी दौलतदार आपल्या विरुद्ध उठून इतके दिवस केलेला उद्योग हाणून
पाडणार. असा परिणाम होऊं नये म्हणून ग० ज० ची वरील सर्व धडपड चालू होती.
त्यासाठीं नेभळट दौलतरावास त्यानें खालील युक्तीनें सर्वस्वी वश करून घेतलें. त्याला
पैशाची मोठी अडचण पडली आहे हें पाहून ग० ज० नें त्यास कळविलें,
'धोलपुर वैगेरे तुमचे कित्येक परगणे तारण घेऊन आम्ही तुम्हांस रुपये ६ लाख
पावेतों रक्कम कर्ज देऊं.' स० १८०४ च्या डिसेंबरांत सिंद्याची स्वारी नर्मदेच्या
दक्षिण कांठानें चालली असतां मार्गात ता. ६,१२,१८०४ रोजीं डीगच्या लढाईत
यशवंतरावाचा पाडाव होऊन इंग्रजांस जय मिळाला ही बातमी जेंकिन्सला कळली.
त्याबरोबर त्यानें दौलतरावाची गांठ घेऊन कर्जाऊ रकमेची मंजुरी व डीग येथील
विजय ह्या दोन आनंदाच्या बातम्या दौसतरावास कळविल्या. तो म्हणाला, 'आतां
फक्त एकच गोष्ट तुम्ही करा, म्हणजे तुमच्या आमच्या दोस्तींत बिलकूल व्यत्यय
येण्याचे कारण राहणार नाहीं. ती गोष्ट ही कीं सर्जेरावास कारभारांतून काढा.' दौलतरावानें
कळविलें, 'विचार करून उत्तर देतों.' त्यानंतर नर्मदा उतरून दौलतराव हुशंगाबाद
भेलशावरून ता. ६,१२,१८०४ रोजीं सागरजवळ येऊन पोचला. त्या ठिकार्णी
दौलतरावानें रामचंद्र भास्करास रेसिडेंटाकडे पाठवून कळविलें कीं, 'सर्जेरावास दूर
करण्याचे आम्हीं ठरविलें आहे. इतःपर आम्ही सर्वस्वी तुम्ही सांगाल त्याप्रमाणे वागूं,

