धडकेस राज्यास बैसविलें; आणि लोकांच्या नजरा झाल्या, ( इ. सं. पे. द.
मा. ले. ४ ). ता. २ जानेवारीस गोपिकाबाईनें ताराबाईची भेट घेतली,
त्या वेळीं गोपिकाबाई, विश्वासराव, माधवराव यांस ४२५ रु. चे पोषाख
ताराबाईनें दिले. बरोबर महादजी शिंदे होता. [ना. बा. रो. ९-१३६].
व्रतबंध पौष मासांत होऊं शकला नाहीं, तो पुढें ६ रबिलावली माघ.
शु. ८ ( फेब्रुवारी ता. ३ स. १७५० ) रोजीं झाला. त्या दिवशीं
मंडपास मेढ उंबराची घातली. ११ रोजीं [ ८ फे० ] मांडवास मुहूर्त
केला. पुढें यज्ञोपवीत दान, उपनयन, होम व ब्राह्मणभोजन हे सर्व विधी
झाले. पुढें स्वामींचीं दोन लग्में झालीं, बायकांचीं नावें दुर्गाबाई व सखरा-
बाई ’ [ इ. सं. पे. द. मा. पृ. ३ ]. रामराजाचीं एकंदर तीन लग्में झालीं.
वडील स्त्री तुकाबाई नेवासकर मोहित्यांची, दुसरी जानकीबाई विंगकर
मोहित्यांची, व तिसरी बराणजी मोहित्यांची सगुणाबाई, [ भिडेकृत छत्र०.
व अष्ट. प्र. चा इ. ]. थोरली धनीण दुर्गाबाईच होती असें दिसतें.
[ मृ. ८-१-१७७६ ]. नांवाचा भेद हा माहेरच्या नांवामुळें असेल.
शाहूच्या मृत्यूची व रामराजाच्या आरोहणाची हकीकत नानासा. पेश-
व्यानें ता. ४ जानेवारी रोजीं लगोलग पत्रें लिहून आपल्या सर्व सरदारांस
कळविली, त्यांत खालील मजकूर आहे. ‘ कै. महाराज वर्तमान असतां,
आम्हांस समीप बोलावून, स्वकीय सार्थकाविशीं व सलतनतेच्या बंदोबस्ता-
विशीं कित्येक प्रकारें सांगितलें. त्यावरून आगाऊ पंचवीस तीस हजार
फौज जमा करून सातारा राहिलों. राजश्रींनीं परलोकसाधन करितांच,
तमाम पुरेजात व कारखाने, व राजमंदिरीं चौक्या ठेवून बंदोबस्त केला.
राजश्रीस माहुलीसंगमीं नेऊन यथोचित सार्थक केलें. रा. राजारामसाहेब
पानगांवीं होते, त्यांस आणावयाच्या विचारांत कै. महाराज होते. तेव्हां
प्रसंग जाहलियावरी आणावयास फौज पाठविली. छ. २६ ( ता. २६
डिसेंबर) मोहरमीं आले. तमाम राज्यांतील सरदार, सरकारकून, अरकानी
दौलतानी [ राज्याचे आधारस्तंभ ] समस्त लहानथोरांनी तसलीमात बजा-