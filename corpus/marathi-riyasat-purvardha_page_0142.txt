पडलेल्या निखाऱ्याप्रमाणें त्या अभिमानानें असा विलक्षण पेट घेतला, की त्याचा नडका पाहून दूरदूरच्या लोकांसही अचंबा वाटला. '
शिवाजीच्या राज्यस्थापनेसंबंधानें दोन विरुद्ध मतें प्रच-लित आहेत. सह्याद्रीवरील वाळलेल्या जंगलांत आकस्मिक कारणानें ठिणगी पडून त्याचा भडका उडतो त्याप्रमाणें शिवाजीनें सहजगत्या स्वराज्याचें काम सुरू केले. दुसरे मत असें आहे, की पूर्वीपासून मरा-ज्यांचा स्वाभिमान हळूहळू वृद्धि पावत होता. मुसलमानी राज्यांत त्याज-वर दडपण पडले, तरी तो नाहींसा झाय नव्हता. अनुकुल संधि मिळ-तांच तो पुनः प्रगट झाला. पहिल्या मतावरून असें निष्पन्न होते, क मराठ्यांच्या अंगी राष्ट्रीय भावना नव्हती. शिवाजी केवळ स्वयंस्फूर्तीने पुंडाई करून हैदरअली वगैरेप्रमाणें थोडे दिवस प्रसिद्धीस आला; परंतु त्यास राष्ट्राचा पाठिंबा नसल्यामुळे त्याचा उपक्रम फार दिवस टिकला नाहीं, आणि हिंदुस्थानच्या इतिहासांत त्यामुळे फारसा फरकही पडला नाहीं. अर्थात् इतिहासांत मराठ्यांच्या भागास स्वतंत्र स्थळ देण्याची जरूर नाहीं, आणि मोगलांच्या साम्राज्यानंतर इंग्रजाचेच साम्राज्य सुरु झाले, असा ह्या मताचा इत्यर्थ निष्पन्न होतो.
हैं मत खोडून काढून इतिहासांत मराठशाहीचे महत्त्व कै. रानडे यांनी प्रथम स्थापन केले. मराठ्यांच्या अंगीं राष्ट्रीय पाणी मृळपासून होते. मुसलमानांच्या अमलांत झालेली दुर्दशा त्यांस सहन झाली नाहीं. संतांनी वगैरे उद्योग करून पूर्व तयारी केली, आणि मुसलमानी राज्यास पडती कळा लागतांच मराठ्यांची अनेक घराणर्णी स्वराज्याचे कामी उद्योग करू लागलीं. दीडशें वर्षेपर्यंत मराठ्यांनी हिंदुस्थानांत पराक्रम गाजवून देशाचा इतिहास सर्वस्वी बदलून टाकिला; आणि उच्च संस्कृतीच्या पाश्चात्य राष्ट्रांशीं मराठ्यांचा संबंध आला नसता तर कदाचित् हिंदुस्थानांत त्यांचीच सत्ता कायम राहती. अशा प्रकारचे प्रतिपादन अनेक विचारवंतांनी केलेले आहे. शास्त्र या दृष्टीनें इतिहासाचें अध्ययन करूं लागलें म्हणजे वर सांगितलेला दुसरा प्रकारच विचारास पटतो, आणि मराठ्यांच्या इतिहासाची उपपत्ति कळू लागते.
ह्या राज्यस्थापनेच्या कार्मी कोणी किती तयारी केली हैं ठरविणे कठीण आहे. या प्रश्नाचा विचार करण्यास लागणारी माहिती येथवर