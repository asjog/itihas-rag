पकडण्याची ताकद नव्हती. कारण निजाम, टिपू, इंग्रज व समस्त मराठमंडळ
यांस पाहिजे तेव्हां हालविण्याची ताकद एका नानास होती. शिवाय वीस वर्षे
जवळ राहून नानाचे सर्व व्यवहार सर्जेरावानें चांगले ओळखले होते. अर्थात् त्यास
खालीं ओढण्याची मसलत एकटा घाटगेच करूं शकला. इत उत्तर चार दोन वर्षे त्यानें
सर्व राज्यांत पाहिजे तसा धुमाकूळ घातला. त्यांतलें पहिलेंच कृत्य नानाची कैद होय.
एकंदरींत सवाई माधवरावाच्या मृत्युनंतर नानाच्या कारभाराची घडी बिलकूल
बसली नाहीं. बाजीरावास वस्त्रें झाल्यावर २७ दिवसांनीं त्याजकडून नानानें आपल्या
दत्तक पुत्राच्या संबंधात ता. ३१-१२-१७९६ रोजीं करार* लिहून घेतला, तो
सुद्धां जुलमाचा रामराम दिसतो. स. १७९७ साल अखेर नानानें मोठ्या शिकस्तीनें
काळ काढिला. त्यांत उत्तरोत्तर उभयतांचा बेबनाव वाढतच गेला. ३० सप्टेंबरचा उल्लेख
पहा. ‘ नाना श्रीमंतांस म्हणतात, आपला कारभार आपण करावा. मी वृद्ध जाहलों.
स्नानसंध्या करीन. ’ पुढील दसऱ्याचे प्रसंगीं तर ही फूट वाढतच चालली. ‘ नानास
प्रातःकाळीं वाड्यांतून श्रीमंतांचे बोलावणें गेलें. पुनः सीमोल्लंघनास स्वारी निघतांना
बोलावणें गेलें. पुढें शमीपूजन करून स्वारी माघारी फिरली, तेव्हां नानाची स्वारी
घासीरामाचे बागेनजीक गेली. बरोबर फडके, शेंळूकर, शिरवळकर, दादा गद्रे व तीन
हजार फौज होती. नाना अंबारींतच होते. तेथून अंबारीजवळ अंबारी लावून
नजराणा सोनें अंबारींत बसूनच देऊन दोन घटका रात्रीस नाना आपले वाड्यांत
आले, सरकार वाड्यांत गेले नाहींत. सिंदे स्वारी बरोबर गेले होते.’ नानाच्या राहत्या
बाजूस सिंदे शिकारीस वगैरे जाऊं लागले म्हणजे नाना आपला गोठ तयार करून
बंदोबस्तानें राहत असे. ‘ गांवांत लोक नानाप्रकारें बोलतात. कोणे समयीं काय होईल
न कळे. दसऱ्यानंतर पंधरा दिवसांनीं सिंद्याची स्वारी वाडयांत आली. बरोबर फौज
पांच सात हजार होती. नानाही वाड्यांत गेले. चार घटका खलबत जाहलें. नानांनीं सर्व
कारभार करावा, सिंद्यानें हिंदुस्थानांत जावें असें ठरलें. ’ ‘ लगेच दुसरे दिवशीं
नानांचें वैमनस्य यजमानांचे ठिकाणीं पक्कें झालें. ’ त्यापुढें १८ नोव्हेंबर रोजीं रात्रौ
पर्वतीवर आतषबाजी जाहली. त्रिवर्ग श्रीमंत व बाईसाहेब गेले होते. नानाही गेले होते.
तमाशा शिरा जाहला. अर्धरात्रीस स्वारी परत आली. सरकार वाड्यांत पहिल्यापेक्षां चौक्या
पाहरा भारी तोडे शिलकावून उभे असतात, हें पाहून आठ दहा रोज वाड्यांत जातनासे
जाहले. श्रीमंतांस म्हणों लागले, पलटणें उठवावीं, तो आणीक बंदोबस्त करतात. विचार