करूं नयेत; ३ तैनात जाबत्यांत ठरल्याप्रमाणें जहागीरदारांनी फौजा बाळगूनः
पेशव्याची नोकरी करावी; ४ इंग्रजांचे परवानगीशिवाय त्यांचे सरंजाम पेशव्यानें जप्त
करूं नयेतः ५ भेटीच्या व अन्य प्रसंगी पेशव्यांनी त्यांचा योग्य सन्मान ठेवावा;.
६ सनदेबाहेर जे प्रदेश जहागीरदारांचे ताब्यांत असतील ते त्यांनी सोडून पेशव्याचे
हवाली करावे; ७ उभयतांमध्यें तक्रार उपस्थित झाल्यास त्याचा निवाडा इंग्रज करतील
तो मान्य करावाः ८ जहागीरदारांशी कोणताही करार पस्भारें करण्यास इंग्रज सरकार
मुखत्यार आहेत. 'श्रीमंताची स्वारी आषाढमासी पंढरपुरास गेली. बरोबर पटवर्धन
वगैरेच्या जाबसालाकरता एल्फिन्स्टनसाहेबास नेले. त्या ठिकाणी वरील करार
ता. ७-७-१८१२ रोजी एल्फिन्स्टननें बाजीरावाकडून पुरा करून घेतला. या करारानें
बाजीरावाची आपल्या जहागीरदांवरील हुकमत पार नाहींशी होऊन तो दुर्बल झाला.
एल्फिन्स्टनकडून बाजीरावाला पहिला तडाखा बसला तो हा होय. तेव्हांपासून पुढे
उभयांचे वैमनस्य वाढतच गेलें.

सरंजामदारांवर अवलंबून राहिल्यानें युद्धप्रसंगी आपला नाइलाज व घात होतो
असे ओळखून बाजीरावानें एल्फिन्स्टनच्या मार्फत गोऱ्या अधिकाऱ्यांचे हाताखालीं
वागणारा एक पायदळाचा कवाइती कंपू स. १८१३ त तयार करविला, त्याजवर
कॅप्टिन फोर्ड ऊ. पोटसाहेब यास मुख्य नेमिलें. हा फोर्ड पूर्वी रेसिडेंट क्लोझच्या
तुकडींत होता. या कंपूंत दक्षिणचे मराठे फारसे नसून बहुतेक हिंदुस्थानी लोक होते.
जोंपर्यंत बाजीराव इंग्रजांशी स्नेहानें वागत आहे, तोपर्यंत त्याचे हुकूम बिनतक्रार
पाळण्याच्या शपथा सर्व लोकांनी घेतल्या होत्या, अशी विधानें डफ वगैरे इंग्रज लेखक
करितात, आणि खडकीचे लढाईत हा फोर्ड बाजीरावास सोडून इंग्रजांस मिळाला,
त्यांत त्यानें विश्वासघात केला नाहीं, असें त्याच्या वर्तनाचें समर्थन करितात, तें मराठी
कागदांवरून सर्वथैव लटकें पडतें. जॉन फोर्ड बहादर यास नोकरींत घेऊन कंपू
तयार केला त्याचा संपूर्ण तपशील ता. २१-१०-१८१३ च्या यादींत तमाम नांवनिशी,
कामें व चाकरीचे नियम भरपूर देऊन छापलेला आहे, तो वाचकांनी पे. द. सरंजाम
यादी नं. ३५ पृ. ९३-१०१ येथे अवश्य वाचावा. त्याचा बैठा खर्च सालाचा
साडेतीन लाख असून, लढाईचे वगैरे प्रसंगी आणखी पाऊण लाख जास्त द्यावयाचा
करार होता. फोर्ड यास जातपगार दरमहा अडीच हजार रुपये असून, कोणत्याही
गोष्टीविषयी कंपनी सरकारचा उजूर न करिता सर्व लोकांसह सांगू तेव्हा व सांगू तेथे
एकनिष्ठपणे इमानें इतबारें चाकरी करूं, फंदफितूर गैर मार्गाची वर्तणूक करणार नाहीं,
