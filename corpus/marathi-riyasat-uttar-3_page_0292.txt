आपण खुद्द त्या बाजूस जाऊन पेरॉन यास दूर करूं: निदान आग्ऱ्याचा किल्ला तरी
त्याजकडून काढून घेऊं. ता. २७-२-१८०२ रोजीं मीं दौलतरावाची भेट घेतली
तेव्हां याच विषयाचा खल त्याचे दरबारीं चालला होता. पेरॉननें सर्व तटबंदीचीं स्थळे
मजबूद करून तेथे आपल्या भरंशाची शिबंदी ठेवून दिली आहे. यशवंतराव
होळकराशीं त्याचें अंतःस्थ संधान आहे. आज कित्येक वर्षाचा वसूल संग्रहीं टाकून
पेरॉन गब्बर बनला आहे.' पुढे ता. २४-६-१८०२ रोजीं खुद्द कॉलिन्सनें पेरॉनची
भेट घेतली, त्या वेळीं त्याच्या नजरेस आलें, कीं दौलतरावाशी व त्याच्या सरदारांशीं
पेरॉनचें अतिशय वितुष्ट आलें आहे. 'मी लवकरच तुमचे आश्रयास फत्तेगड येथें
येतों असें त्यानें मला बोलूनही दाखविलें.'
पेरॉननें तयार केलेल्या एकंदर फौजेची संख्या ३९०५० असून त्यांपैकीं अलीगड
येथे खुद्द त्यांचजवळ १६६०० लोक होते. बाकीचे ठिकठिकाणीं बाहेर होते. पेरॉनची
ही सोळा हजार फौज अत्यंत उत्कृष्ट, जय्यत तयारीची, व महादजी सिंद्याच्या वेळे-
पासून प्रचंड खर्च करून बनविलेली असून, आग्रा व अलीगड येथे तोफांच व
हत्यारांचे सर्वोत्कृष्ट कारखाने पेरॉनच्या ताब्यांत होते. लेकशर्शी सामना करून त्याचा
संपूर्ण फन्ना उडविण्याची उत्कृष्ट संधि त्या वेळी त्यास आली असतां सेनानायकास
अत्यंन लाजिरवाणें व लांछनकारक वर्तन पेरॉननें केलें तें पुढें कळून येईल.
पुढें स. १८०३ च्या पावसाळ्यांत युद्ध सुरू झालें, त्या वेळी ग० ज० नें से०
लेक याम सर्वाधिकार देऊन काय काय गोष्टी साध्य करावयाच्या त्याची समज
दिली होती. त्यांतला मतलब असा की, 'प्रथम तुम्हीं पेरॉनची फौज नाहींशी करावी.
ही फौज म्हणजेच हिंदुस्थानांतील फ्रेंच सत्ता होय. पावसाळा संपण्यापूर्वी या फौजेचा
नायनाट करण्यास तुम्हीं चुकुंकू नये. त्यासाठीं पाहिजे ते इलाज करण्यास माझी
तुम्हांस परवानगी आहे. नुसत्या गोडीगुलाबीच्या संधानानें पेरॉन वश होईल तर
चांगलंच. कदाचित सर्व फौजेसह तो तुम्हांस येऊन मिळेल तरी वाईट नाहीं. त्यासाठीं
इंग्रज सरकाराकडून त्यास योग्य मोबदला कवूल करण्याचा अधिकार मी
तुम्हांस भरपुर देतों. आज जो त्याजकडे जहागीर म्हणून प्रदेश आहे तो
व मोगल बादशहा यांस त्यानें आमच्या हवाली करावें, म्हणजे त्याबद्दलही
आम्हीं त्यास निराळे बक्षीस देऊं. पेरॉनच्या हाताखाली युरोपियन अम्मलदार
असतील त्यांसही आपल्याकडे ओढण्याची खटपट तुम्हीं अवश्य करावी; आणि तशा
आशयाचा उघड जाहीरनामा तुम्हीं काढावा. या जाहीरनाम्याचे कित्येक मसुदे मी
