यमुनेच्या कांठी दत्ताजीचें शव दहन केलें. तीन हजार रुपये दानधर्म खैरात
वांटली. जनकोजीचा पाठलाग कांहीं वेळ शत्रूंनीं केला, परंतु तो हस्तगत
झाला नाहीं, कारण पुढील सालच्या संक्रातीच्या आहुतीसाठीं त्यास आणखी
एक वर्ष इहलोकीं कंठावयाचें होतें. पळत असतां त्यास वेदना अत्यंत होत होत्या.
दत्ताजी पडल्याची खबर त्यास नव्हती. बायका वगैरे अगोदरच पुढें चोवीस कोसांवर
गेल्या होत्या त्यांस येऊन जनकोजी मिळाला. त्या वेळीं बायका माणसांच्या भेटींत
केवढा कल्लोळ व आकांत उडाला असेल, याची कल्पनाच केली पाहिजे. दिवाण
रामाजी अनंत दाभोळकर व रुपराम कटारी यांनीं सर्वांची समजूत केली, आणि
शत्रूच्या भीतिस्तव रेवाडीचे रोखें चालले. धरण फुटल्यासारखें झालें. भागी-
रथीबाईस महिने भरल्यामुळें पळवेना. तेव्हां कुसाजी शिंदे यास तिच्या-
बरोबर मागें ठेवून, बाकीचीं मंडळी दिल्लीहून ऐशीं कोस कोटपुतळी १ येथें
आली. नारोशंकर, माबाजी शिंदे वगैरे मागाहून हळूहळू येऊन सामील झाले.
इकडून मल्हारराव होळकरही त्याच ठिकाणीं येऊन शिंद्यांचे मंडळींस भेटला.

अशी ही दत्ताजीच्या वधाची थोडक्यांत हकीकत आहे. नाटकें व कादंबऱ्या
लिहिणारांस ह्या प्रसंगांत मुबलक साहित्य सांपडेल. भा. सा. ब.तील वर्णन
अत्यंत हृदयद्रावक आहे, परंतु त्यांत अतिशयोक्तीचा कांहीं भाग आहे. ‘ता. २०
जमादिलावल (१० जानेवारी) बदाऊंच्या २ घांटीं युद्ध झालें. पाटिलबावांस मानेवर
गोळी लागली म्हणून पत्रें २५ जमा दिलावलीचीं पुरुषोत्तमपंताचीं आलीं. सावकारी
पत्रांतही पाटील युद्धांत गोळी लागून राहिले, असा मजकूर गोविंद विश्वासरावाचे
पत्रांत आहे. पाटील बुवा राहिले, आपले फौजेचा भणाण झाला. जनकोजीबाबा
कोटपुतळीनजीक सांवर धरून राहिले. तों मल्हारजी होळकर त्या मुक्कामीं
फौजेसुद्धां आले. उदईक भेटी होतील. अब्दालीनें तयमूरशहा पातशहा
बसविला. त्याची द्वाही फिरविली. गाजुद्दीनखान लष्करी आहे, याप्रमाणें वर्तमानें
आलीं. याजवरून यजमान फार भ्रमी’ [ १०१६५ ]. दत्ताजी रणांत पडल्यावर