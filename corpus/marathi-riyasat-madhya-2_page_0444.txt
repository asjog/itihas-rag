मराठी साम्राज्याचा बचाव आंगरे करीत होते. हे बचावाचे साधन पेशव्यानें कसे नाहीसे केले हे आतां सांगावयाचे आहे.
एकदां एक इंग्रज व्यापारी मुठींत जीव घेऊन तुळाजी आंगऱ्याचे भेटीस गेला, त्याने त्याचे वर्णन पुढें लिहिल्याप्रमाणें केलें आहे. "तुळाजी निमगोरा, उंच, भव्य, देखणा व अत्यंत रुआबदार होता. पाहिल्याबरोबर मूर्तिमंत शौर्याची कल्पना मनांत येई. त्याची कृतिद्दी रूपास साजेशीच होती. कोणतेही जहाज त्याच्या तावडींत सांपडले म्हणजे सहसा सुटून जात नसे. इंग्रज व्यापारी त्याच्या त्रासास इतके कंटाळले की, 'देवा करेंही करुन यास आमच्या तावडींत आणून दे,' अशी परमेश्वराची ते करुणा भाकूं लागले, तुळाजीची शक्ति व तयारी परिपूर्ण होती. त्याच्या बंदरें भरभराटींत असून रयत दुखी होती. तीस हजार फौज त्याजपार्शी जय्यत होती. तोफखान्यावर अनेक कुशल युरोपियन लष्करी व आरमारी कामें झटून करीत होते. त्याच्या आरमारांत साठावर जहाजे असून, शिवाय हत्ती, दारुगोळा व शस्त्रास्त्रे असंख्य होतीं.
मानाजी व तुळाजी या दोन सावत्र बंधूंच्या तंट्यांत आंगऱ्यांच्या घराण्याची आहुति पडली. दोघेही बंधु हुशार होते. परंतु मानाजी नरम वृत्तीचा व तुळाजी कडक स्वभावाचा होता. मानाजीला पेशव्यांनीं सामदामानें आपल्या पक्षांत घेऊन तुळाजीच्या विरुद्ध त्यांनी आपले घोरण ठेविलें होतें. अगोदरच आंगरे हे आपणास मुख्य छत्रपतीचे नोकर समजून पेशव्याचे कह्यांत राहण्यास नाखूष असत. तयांत त्यांचे घरांत तंटे उद्भवल्यावर पेशव्यांचे हातून ते तंटे शमण्याच्या ऐवजी उलट त्यांनीं मानाजीस हातीं धरल्यानें, तुळाजीसारख्या बाणेदार व इट्टी पुरुषाचे मन सर्वथैव बिथरले. शाहूनें हे तंटे मिटविण्याची शिकस्त केली. [ पहा खं. ६ ले. १५३ ]. मानाजीस 'वजारतमाब' हा किताब देऊन त्यास कुलाब्याचा अधिकार दिला. आणि तुळाजीस 'सरखेळ' ही पदवी देऊन त्यास सुवर्णदुर्गपासून थेट दक्षिण कोंकण पर्यंतची हद्द वांटून दिली. तथापि
