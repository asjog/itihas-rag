प्रधानाकडील तोफखाना सुरू झाला. पंडित प्रधान महाराजांच्या डेऱ्या-
नजीक आल्यावर पायउतारा होऊन डेऱ्याच्या दरवाजांत हात जोडून
हातांवर रुमाल घालून महाराजांच्या सदरेनजीक येतांच, सरकारांनी
प्रधानांचे अंगावर भरगच्ची चादर प्रतिनिधीकडून घातल्यावर दोनही
हातांवरील रुमाल काढून महाराजांचे पायांवर मस्तक ठेवून नंतर जोहार
केल्यावर, बसावें म्हणून आज्ञा झाल्यावर, प्रधानांनीं मर्यादेप्रमाणें बसून,
आपलेकडील सरदार मानकरी यांजकडून सरकारास जोहार करवून दर्शनें
करविलीं. नंतर महाराजांची स्वारी हौद्यांत जाल्यावर बाळाजीराव व
सदाशिवराव उभयतांनी खवासखान्यांत बसून हातांत मोरचेलें घेऊन
उडवीत असतां स्वारी करवीरीं आली. [ का. सं. प. या. ले. ४०८ ].-
महाराजांची स्वारी चालती होतांच पंडित प्रधान यांचे फौजेनें दोनंही
बाजूंन फेर धरून पद्धती अन्वयें मुजरे केले. महाराजांची स्वारी शहरांत
येऊन पोंचल्यावर पंडित प्रधान यांनीं डेऱ्यांत जाण्याविषयीं महाराजांची
आज्ञा घेऊन श्रीचें दर्शन करून पंडित प्रधान आपले डेऱ्यास आले.