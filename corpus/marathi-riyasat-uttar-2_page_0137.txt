दक्षणी फौज किती आपले ध्यानांत आहे. चार शेरांची धारण, बाहेरून रसद येत
नाहीं. शिलेदार उपासानें मेले. घोडीं मेलीं. राहिलीं त्यांत सामर्थ्य नाहीं. वैरणीचा
दुकाळ, लढाई कशाचे बळावर घेणार ! चार दिवस येथून निघावें. मसलतीस टाळा
द्यावा. पुढे पाहून घेऊ. याप्रमाणें बोलून मागील प्रहर रात्रीं सड्या फौजा तोंडावर
ठेऊन बावा व आपण मागें राहून बुणग्यांचे कूच माघारां करविलें. लोक आपा-
पलें सामान लादायाचे गडबडींत असतां बुणग्यांत तोफा होत्या, त्यांतील एक
दारूचा संदूक कोणे प्याद्यानें बत्ती लावून उडविला. त्यानें कडाखा उडन जवळ
आणखी दारू होती तीही उडाली. संधान करणारानें कसूर केला नाहीं, परंतु
ईश्वरें मोठें कुशल केलें. बाणांस बत्ती पोंचती म्हणजे लष्कर ते दिवशींच बुडालें
होतें. लोकांस वाटलें, पलटणांनीं तोफा आपले लष्करावर फिरविल्या. वसवास
खाऊन पळू लागले. वस्तभाव लादालाद ज्यांची जाली होती ते घेऊन निघाले,
ज्यांची राहिली ते तसेच टाकून पळाले. बाजारकऱ्यांचा दाणादुणा, कापड, राहुटी,
पार्ले, पाटीलबावांच्या मुदपाकाचीं भांडी व फरासखान्याचीं ओझीं तशींच तळा-
वर राहून लोक जीव घेऊन पळू लागले. तों लष्करचे सोद्यांनीं व पेंढारी यांनीं
अफर सियाबखानाचा बाजार लुटला. विनालढाई एकच गर्दी चहुंकडून विलग
तहेची होऊन बुणगे निघाले. पाठीमागून पाटीलबावा तळावर आले तों ही
अवस्था दिसली. तेव्हां तेथे उभे राहून सामान लादविलें आणि अफरासियाब-
खानाची स्त्री व मूल यांस हत्तीवर मार्गस्थ करून तळास आग देविली, आणि
पिंपळाईस येऊन तिसरे प्रहरी मुक्काम केला (१ ऑगस्ट). पाठीमागून भाई
वगैरे फौजा घेऊन रात्री गोटांत आले. बादशहाच्या तैनातींतलीं दयाराम पूर-
व्याचीं दोन पलटणें तलब या, नाहीं तर येत नाहीं म्हणून अड्न उभी राहिली
होतीं. बावांनीं बहुतां प्रकारें सांगितले. न ऐकत. पाठीनागून भाई आले, त्यांनीं
बावांस बिदा केलें आणि सांगितलें यांसीं बोलून पाहतों. आले तर उत्तम, नाहीं
तर दोनही पलटणें कापून काढून तोफा आपल्या घेऊन येतों, आपण पुढे जावें.
नंतर भाईंनीं पलटणांस सख्त रीतीनें बोलून लष्करांत घेऊन आले. दुसरे दिवशीं
पुनः आठा कोसांवर येऊन मुक्काम केला. पाठीमागून हमदानीचा पुतण्या इस्म-
ईलबेग व पहाडसिंग व दौलतराम हलया पंधरा हजार फौजेनिशीं पाठलागास
येतात, अशी बातमी आल्यावरून बावा, भाई व सरदार मोठमोठ्या मजला
करीत डिगे पावेतों आले. लष्करानें अवाई खादली आहे. इतका फितुर केवळ
