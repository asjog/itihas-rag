'स्टोरी आफ् सातारा' या पुस्तकांत पुरवणी ए मध्यें छापला आहे, तो वाचल्यास
इंग्रजांचीं कारस्थानें स्पष्ट होतील. प्रतापसिंह आपल्या हक्कांबद्दलं भांडे त्याचें आय
कारण हा चिटणीस असें समजून गव्हर्नरानें ता. २५०१०१८३७ रोजीं त्यास कैद
करून पुण्याचे तुरुंगांत अडकवून ठेविलें. तेथेंच तो पुढें सहा वर्षांनीं मरण पावला.
त्यास दररोज एक रुपया पोटगी मिळत होती.
वकिलांस इंग्लंडास जाण्यास मुंबईत अटकाव झाला, तेव्हां सय्यद मीर स. १८३७ त
दहा हजार रुपये खर्चास घेऊन मक्केस जाण्याचें निमित्त करून मुंबईतून निघाला
तो थेट इंग्लंडास गेला. परंतु त्यानें तिकडे कांहींच कामगिरी केली नाहीं, म्हणून
प्रतापसिंहानें मागाहून दुसरे वकील यशवंतराव, शिर्के भगवंतराव विठ्ठल वगैरे खाना
केले, ते रिलायन्स जहाजांतून स. १८३९च्या मार्चात मुंबईहून निघाले. रंगोबापूजी मागें
मुंबईसच होता. साताऱ्यास गव्हर्नराची व प्रतापसिंहाची भेट झाली तिजवरून ता. ३०
आगस्टचें रंगोवापूजीस प्रतापसिंहाचें पत्र गेलें, कीं तुम्हींच लंडनास गेल्याशिवाय भागणार
नाहीं. लगेच रंगोबापूजीनें ता. २०९०१८३९चा जबाब पाठविला, कीं मी जाण्यास सिद्ध
आहे. त्याचा दरमहा दोन हजार पगार ठरून खर्चासाठीं पन्नास हजार रुपये त्यानें घेतले..
अशा रीतीनें तयारी करून ता. १२०९ रोजीं त्यानें मुंबई सोडली, तो डिसेंबर अखेर
इंग्लंडास पोंचला. त्याच संधीस पहिला वकील मीर अफजल अली याची रक्कम
संपली. बरोबर नोकर अकरा होते. एवढ्यांचा खर्च निभेना म्हणून कंपनीकडून कर्जाऊ
रक्कम घेऊन तो परत आला. पुढें शिर्के वगैरे सर्वच मंडळीस तिकडे खर्चाची भारी
अडचण पहूं लागली; आणि प्रतापसिंहाचे प्रकरणीं मुंबईकरांचाच निकाल इंग्लंडचे मुख्य
सरकारानें कायम ठेविला, तेव्हां वकिलांस तिकडे काम राहिलें नाहीं, म्हणून कंपनीपासून
चार हजार पौंड कर्जाऊ घेऊन ता. २०७०१८४१ रोजीं ते सर्व परत येण्यास निघाले.
रस्त्यांत रंगोबापूजीचा मुक्काम मॉल्टा येथे असतां, त्यास प्रतापसिंहाचीं पत्रे आलीं,
की तुम्ही परत न येतां पत्रदेखत परत लंडनास जाऊन झालेला हुकूम फिर-
विण्याची खटपट करा. त्याप्रमाणें तो मॉल्टाहून पुनः परत गेला. इकडे वकिलांस
कर्जाऊ दिलेली रक्कम मुंबईसरकारानें प्रतापसिंहाचे नेमणुकींतून वसूल करून घेतली.
परत जाऊन रंगोबापूजीनें तेथील अधिकारीवर्गास भेटून मुंबईसरकाराचे अन्याय
चव्हाट्यावर आणिले. ता. ८०२०१८४३ रोजीं प्रोप्रायटसच्या सभेपुढे मराठींत भाषण
करून प्रतापसिंहाची हकीकत त्यानें जाहीर केली. त्यावरून या प्रकरणाचे सर्व कागदं
सरकारांतून छापले गेले. इंग्लंडांत इंग्रजी भाषेचा अभ्यास रंगोबापूजीनें इतक्या आस्थेनें.
