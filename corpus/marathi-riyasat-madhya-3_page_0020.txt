२. बादशाही अहवाल, मराठ्यांशीं चौथाईचा करार (१७५०).-
पानपतावर मराठ्यांशी झगडणारा अहमदशहा अब्दाली यानें हिंदुस्थानावर
पहिली स्वारी स. १७४८ चे आरंभीं केली आणि त्याच वेळीं दिल्लीचा बादशहा
महंमदशहा मरण पावून त्याचा मुलगा अहमदशहा तख्तावर आला, ही घडा-
मोड हिंदुस्थानचे इतिहासांत महत्वाची आहे. औरंगजेबाचे वेळेस मोगल
बादशाहीची वायव्य हद्द मध्य आशिया पर्यंत होती, ती नादीरशहाचे स्वारीनें
आकुंचित होऊन सिंधु नदीवर आली. पुढें इतर प्रांतांप्रमाणें पंजाब प्रांतही
हातचा जातो कीं काय अशी धास्ती बादशहास पडली असतां, अब्दाली त्या
प्रांतावर आला. अहमदखान दुराणी याचा जन्म स. १७२४ चा असून तो
नादीरशहाचे पदरीं नोकर होता. १९ जून १७४७ रोजीं नादीरशहा मारला
गेला आणि अफगाणिस्तानचें राज्य अहमदखानास मिळालें. त्यानें शहानवाज-
खान बामझै यास वजीर नेमून त्यास शहावल्लीखान असा किताब दिला. या
वजिराच्या मदतीनें अहमदशहाचे पुष्कळसे उद्योग सिद्धीस गेले. प्रत्येक स्वारींत
व उलाढालींत दोघे एकमेकांच्या विचारानें वागत. पानपतावर व पुढेंही हा
शहावल्लीखान अहमदशहाचा केवळ उजवा हात होता. सरदार जहानखान
पोपलझै व शहापसंतखान हेही अहमदशहाचे साह्यकर्ते असून त्यांचीं नांवें
पुढें वारंवार येत असतात. नादीरशहानें कमाविलेली सर्व संपत्ति अहमदशहास
मिळाल्यामुळे त्यास पुढें येण्यास पैशाची अडचण भासली नाहीं, लगेच त्याचा
जम बसला. जवळच्या फौजेस बाहेर काम मिळाल्यास स्वदेशांतील बंडाळी
मोडून आपली व्यवस्था सुरळीत लागेल, या हेतूनें त्यानें प्रथम पेशावर हस्तगत
केलें. आणि पंजाबच्या अधिकाऱ्याकडून मदतीची मागणी येतांच तो लाहोरावर
चालून आला.

नादीरशहाच्या स्वारींत वजीर खानडौरान मरण पावल्यावर कमरुद्दीनखान
वजिरीचें काम पाहत होता. कमरुद्दीनखानाचाच कोणी आप्त शहानवाजखान
पंजाबचा कारभारी असून, त्याचें व त्याच्या भावाचें जुळत नव्हतें. या दोघां
भावांच्या भांडणांत अदिनाबेग नांवाच्या इसमानें भर घातली. हा अदिनाबेग