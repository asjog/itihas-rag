मोठीं लढाऊ जहाजें भरपूर दारू गोळा देऊन महाडचे बंदरांत पाठवावीं. त्यांजबरोबर
एक सज्जन व शूर इंग्रज गृहस्थ आमच्या मर्जीनुसार वागेल असा पाठवावा. जास्त
खुलासा हें पत्र घेऊन जाणार नारो गोविंद अनवटी (आवटी ?) हे करतील. यांचेच
बरोबर महाडास गलबतें पाठवावीं, म्हणजे जरूर पडल्यास आम्ही त्यांचा उपयोग
करून आपल्याकडे निघून येऊं'. यानंतर ता. ४-११-१८०२ रोजी पुण्याहून क.
क्लोजने बाजीरावास पत्र पाठविलें तें असें. 'आपण घांट उतरून सावधगिरीनें
समुद्रतीरीं जावें. मी देखील लवकरच पुणें सोडून मुंबईस जाण्याचे विचारांत आहें.
कोणत्या वेळेस काय होईल याचा नेम नाहीं, सबब आपण अहोरात्र सावध राहिलें
पाहिजे हैं सांगणं नकोच.' या वेळी मेजर माल्कम् हा लॉर्ड वेल्स्लीचा
सेक्रेटरी असून कांहीं कामानिमित्त मुंबईस आला होता. तेथें गव्हर्नर डंकननें
त्यास बाजीरावाचें पत्र दाखवून त्या बाबतींत माल्कम्चा लेखी सल्ला विचारला, तो
त्यानें विचारपूर्वक व विस्तृत लिहून दिला तो सर्वच वाचण्याजोगा आहे. त्याच।
सारांश असाः- ता. ५-११-१८०२. 'अत्यंत मतलबाच्या व भित्रेपणाच्या
वर्तनामुळे बाजीरावाच्या हातीं आज काडीची सत्ता राहिलेली नाहीं. त्यानें आजपावेतों
कंपनी सरकाराचें शत्रुत्वच संपादन केलें आहे. आजपर्यंत त्याला सिंद्याचे जाचांतून
सोडविण्याचे जेवढे म्हणून उपाय आपण योजिले त्यांजकडे त्यानें मुद्दाम दुर्लक्ष केलें.
हल्लीं सुद्धां एकदम इंग्रजांकडे आश्रयार्थ येण्याऐवजी त्यानें सिंद्यासच सर्व फौजेसह
तांतडीनें दक्षिणेत बोलाविलें आहे. या सर्व गोष्टींचा विचार करितां माझी अशी खात्री
आहे की बाहेरचा आधार साफ तुटल्याशिवाय बाजीराव आपले रक्षणास आमची
फौज केव्हांही ठेवणार नाहीं. प्रत्यक्ष जिवावर बेतेल किंवा कैदेत पडण्याची पाळी येईल
तरच तो आमची पायधरणी करूं लागेल. त्याच्या छातीवर आमच्या फौजेचें दडपण
कायम बसल्याशिवाय दक्षिणेत शांतता नांदेल किंवा इंग्रजी अम्मल निर्वाध राहील असें
मला वाटत नाहीं. म्हणून बाजीरावाचा हा सर्व कावा ओळखून बाजीरावाशीं तैनाती
फौजेचा तह अशा कुशलतेनें करून घ्यावा, कीं तो सर्व तन्हेने चांगला बांधला जाईल.
मात्र असें करितांना सर्व गोष्टी त्याच्या कलानें घ्याव्या, त्यास रुष्ट किंवा नाराज
यत्किंचित् करूं नये.'
बाणकोट येथे कॅप्टिन केनडी म्हणून इंग्रजांचा एक अम्मलदार होता. त्याजकडे
गव्हर्नरानें बाजीरावास आणण्यासाठी ता. ५-११-१८०२ रोजी हरक्यूलिअन जहाज
खाना केलें. जरूर पडल्यास बाजीरावास कर्ज देण्यासाठीं बरोबर दोन लाख रुपयांची
