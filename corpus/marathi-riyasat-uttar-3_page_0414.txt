अशाच प्रकारचा स्वतंत्र तह सागरच्या जहागीरदाराशीं करण्यासाठीं वॉशोष
Wauchope नांवाच्या रेसिडेंटास ग० ज० नें बुंदेलखंडांत रवाना करून भोपाळचा
तह पुरा करण्याचे कामही त्यालाच सांगितलें त्याचप्रमाणें बुंदेलखंडांत जास्त इंग्रज फौज
त्यानें पाठविली; आणि गुजरात, पुणे व हैद्राबाद या ठिकाणच्या फौजांसही नर्मदेकडे
जाण्याचा हुकूम केला. या वेळीं सिंद्याजवळ रिचर्ड स्ट्रकी Strachey नांवाचा
इंग्रज रेसिडेंट होता, त्यानें भोपाळच्या तहाचें प्रकरण सिंयास कळविलें,
त्यावरून सिंद्यास अत्यंत संताप आला. त्याने रेसिडेंटास साफ कळविलें, कीं
' भोपाळचा संस्थानिक आमचा मांडलिक आहे; त्याच्याशीं स्वतंत्र तह करण्यास
तुम्हांस अधिकार नाहीं. सिंद्यांचा कारभार या वेळीं गोपाळरावभाऊ पाहत होता
त्यानें सप्रमाण सिद्ध करून दाखविलें कीं, भोपाळकडून सिंद्यांनी आज पावेतों कैक
वर्षे खंडण्या वसूल केल्या आहेत. ता. ३० नोव्हेंबर १८१४ रोजी भोपाळचा हा वाद
मोठ्या आवेशाने चालून शेवटीं प्रकरण ग० ज० कडे फेरविचारासाठीं पाठवावें असें
ठरलें. भोपाळचा हा वाद याच वेळीं नागपुरास जेंकिन्सच्या मार्फत व पुण्यास
पेशव्याकडेही चालू झाला होता. सर्वांसच इंग्रजांचें हें कृत्य अत्यंत नापसंत होऊन
सर्वानीं मिळून त्याचा निषेध करण्याचा बेत केला. पेंढारी सरदार व पठाण अमीरखान
हेही त्या जुटींत सामील झाले, आणि डोंगराळ प्रदेशांत इंग्रजांशी युद्ध चालवून
त्यांस मोडण्याचा विचार सर्वानीं ठरविला. हे प्रकार स. १८१४ डि. व १८१५ जा.
या समयांत चालू होते. याच वेळी नेपाळांत इंग्रज फौजा चालून गेल्या असून, युद्धासाठीं
इंग्रजांस पैशाची अडचण पडली म्हणून त्यांनी लखनौचा वजीर गादीउद्दीन हैदर
याजकडून एक कोट रुपये कर्ज घेतलें. ता. ३१०१००१८१४ रोजीं नेपाळांत कलुंग
किल्ल्यावरील हल्लयांत इंग्रज सेनापति जिलेस्पी मारला गेला, आणि पुढें दोनतीन
महिनेपयत इंग्रजांची तिकडे सारखी दुर्दशा होत चालली. ता. २७ डिसेंबर
रोजीं भेजर मार्टिन्डेल यास असेंच अपयश आलें. या बातम्या बाहेर प्रसिद्ध
होऊन इंग्रजांच्या विरोधकांस पुष्कळच बळ चढलें. अशा अडचणीच्या प्रसंगीं
ग० ज० नें सन १८१४ च्या डिसेंबरांत सिंद्यास एक लांबलचक पत्र लिहिलें
व अशी सूचना केली कीं भोपाळच्या जहागिरीचा वाद आपण हळू हळू तडजोडीनें
मिटवू, तोपर्यंत तुम्हीं एकदम चढाई करून प्रकरण हातघाईवर आणू नये. ही गोष्ट
सिंद्याच्याही पथ्यावर पडली. भोपाळकरानेंही अंतस्थ रीतीनें सिंद्याकडे बोलणें करून
आपला बचाव केला, आणि दोघांकडे संधान ठेवून शक्य तितका फायदा करून
