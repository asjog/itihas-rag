पंधरा लक्ष रुपये त्यानें द्यावे; गोहद सुद्धां पन्नास हजारांची जहागीर राण्याकडे
राहवी; आणि त्यानें महादजीची चाकरी करावी असा ठराव जाला.
षष्ठीस कचिले बाहेर काढून ठाणें सरकारचें बसलें (२६-२-१७८४). किल्ला
फत्ते जाला. राणा गोहदेहून वस्त्रवानी बमय सरंजाम सुद्धां, तोफा, दारूगोळा
खेरीज करून, बाकी हत्ती घोडे सुद्धां त्यास बक्षीस केले. त्याजकडील कारभारी
लोक वस्त्रवानी सुद्धां हस्तगत करून बंदोबस्त केला. गोहदवर आपलें निशाण
लाविलें. रसद बंद केल्यामुळेच राणा हातघाईस आला. मोजदाद करावयास
कारकून पाठविले, तेव्हां राण्याच्या संग्रहीं दोन मण गहूं मात्र निघाले. दारूखाना
जळून उडाला. म्हणजे ग्वालेर-गोहदचा संग्राम गनिमी पद्धतींतच गणला पाहिजे.
इतउत्तर महादजीनें पाश्चात्य पद्धत स्वीकारिली. मुख्य श्रीमंतांच्या पुण्यानें
पार्टालबावांस महत् यश आलें.' एकंदरींत ग्वालेर व गोहद दोन स्थळे घेण्यास
महादजीस बरोबर एक वर्ष लागलें. चहूंकडे वर्तमान जाऊन मराठशाहींत खुशाली
जाली आणि महादजीचा दरारा चहूंकडे बसला. इंग्रजांशी लढून यश मिळविलें
आणि नंतर त्यांचा तह घडवून आणिला व लगोलग दोन प्रचंड मजबूद स्थळे
हस्तगत केली, त्यावरून बादशहाची सुद्धां खात्री झाली की, आतां महादजीचा
आश्रय केल्याशिवाय गत्यंतर नाहीं. तेव्हांच महादजीनें लगोलग दिल्लीकडील
राजकारण हातीं घेतलें. एक पाऊल घट्ट केल्याशिवाय दुसरें पुढे टाकू नये अशी
पद्धत महादजीची सामान्यतः होती.
महादजीनें राण्यास गोहदेंतून काढून दिल्यावर, त्यानें करोलीच्या हद्दींत विजय-
पुर येथे राहवें असें ठरलें. तेथें तो निघून गेला. बरोबर महादजीचे दोन खिज-
मतगार व दोन कासीद होते. राण्यानें कुबुद्धि धरून अगोदर लोकांचीं कुटुंबें
दूर लावून देऊन आपण एकटाच बुंदेलखंडांत विजयपुरास गेला. मागाहून
सर्व कुटुंब, हत्ती, रथ, कारखाने वगैरे सर्व तेथे नेले. महादजीकडील तिघांस
राण्याने अटकेंत ठेविलेंः चवथा वर्तमान सांगण्यास परत आला. हें वर्तमान
महादजीस' कळताच त्यानें राण्यावर फौज रवाना केली. तों राणा पळून
मेलतीरास पावला. नदीस पूर होता, त्यांतून करोलीच्या राजाच्या भावानें
नांवा देऊन राण्यास पलीकडे पोंचविलें. त्याचे कांहीं लोक मागें नांवांत बसत होते
त्यांस महादजीच्या फौजेनें पकडिलें. पुढें करोलीच्या राजानें राण्यास आपल्या
हद्दींतन काढून दिलें. असा या राण्यानें पुढें महादजीस पुष्कळ त्रास दिल्यावर

