फिरला. महाराज पाठीमागें जवळच होते त्यांस हें वर्तमान कळलें. ते स्वतः आपले तीनशें
लोक घेऊन नेटानें सावरून पुढें आले. लढाई होतच होती. त्यांत अप्पासाहेबांच्या डाव्या
हातास गोळी लागून घायाळ झाले, व जाग्यावर उभे राहिले. दाजीसाहेबांवर खुद्द
कोल्हापुरचे महाराज चालून आले. फौजेत फितूर होता त्यामुळे दाजींची फौज उधळली.
इकडे रत्नाकरपंत व हैबतराव यांनीं आप्पावर चाल केली. ते मागें हटत हटत अमलझरी
गांवचे आश्रयानें उभे राहिले, असें पाहून रत्नाकरपंतानीं एकदम आप्पांचा रोख सोडून
भाऊसाहेबांच्या गोटावर चाल केली. त्या वेळीं सायंकाळचा दिवस तीन चार घटका
होता. उभयतां चिरंजिवांचे मनांत भाऊसाहेब गोट सोडून अगोदरच निघून गेले
असतील, म्हणून कोणीही गोटाकडे परत आले नाहींत. गोटाकडे करवीरची फौज
आली हें पाहून भाऊंजवळचे लोक निघून जाऊं लागले. जाग्यावर एक हत्ती दोन
तोफा व निशाण होतें. जवळचे लोक निघाले ते भाऊसाहेबांस घेऊन जाते तर निभा-
वून जाण्यास वेळ होता. परंतु कोणास धीर झाला नाहीं. आपापला जीव घेऊन
पळून गेले. इतक्यांत करवीरचे फौजेनें वेढा घातला. भाऊसाहेब घोड्यावर बसून
एकटेच निघोन चालले, त्यांस हैबतराव गायकवाडानें ओळखलें. जाऊन गांठ घातली.
मानेवर वार टाकला. घायाळ झाले. तितक्यांत हातांतील पट्ट्यानें चारपांच असामींस
वार करून जखमी केलें. त्यावरून दुसरे दहावीस चालून आले. त्यांनीं दोहों बाजूंस
कानानजीक वार केले. घायाळ व निर्जीव होऊन घोड्याखालीं पडले. जीव होता
नव्हता ही भ्रांत. गायकवाडांनीं भाऊंचे हातांतील पट्टा आपणांजवळ घेऊन त्यांस एका
बारगिराचे घोड्यावर पुढें देऊन महाराजांकडे पाठविलें, आणि हैबतरावानें मागें येऊन
भाऊंचा गोट लुटला. इतक्यांत यशवंतराव घाटगे यास महाराजांनीं भाऊंस आणावयास
पाठविलें होतें, त्यांनीं त्यांस बारगिराचे घोड्यावरून आपले घोड्यावर घेतलें आणि महा-
राजांकडे आले. महाराजांनीं भाऊस पाहिलें, जीव होता किंवा नाहीं ही चित्तांत अंदेशा
न आणतां वैरत्वाचा भाव चित्तांत आणून, त्यांत फत्ते झाली हा हर्ष मोठा, देहभान
राहिलें नाहीं, घाटग्यांस आज्ञा केली कीं, मुर्दा घोड्यावरून खालीं ढकलून देणें. त्यांनीं
आज्ञेप्रमाणें केलें. जवळ खासवारदार होते त्यांस आज्ञा झाली, कीं मारून टाकणें. त्याज-
वरून खासवारदारांनीं जवळ जाऊन पाहिलें तों जीव नाहीं, म्हणून वार टाकला नाहीं.
सायंकाळचा अर्ध घटका दिवस राहिला. मी तेथें जवळच होतों. महाराज प्रेत
सोडून पुढें पाव कोस जाऊन बैठक केली. तोफांचे बार करविले. साखरा वांटल्या.
खुशाली जहाली. चहूंकडे फत्ते झाल्याचीं पत्रें रवाना केलीं. मी प्रेताजवळच होतों. तों