व त्रिंबकराव दाभाडे असे एकामागून एक दोन सेनापती बर्डखोर निघाले आणि त्यांस वठणीस आणण्यास पेशव्यांनी कमी केलें नाहीं, यावरून मराठी राज्य फुटं न देण्याची पेशव्यांची व शाहूची धमक व्यक्त होते. प्रथम पालखेडावर, त्यानंतर संभाजीच्या प्रकरणांत, व हल्ली सेनापतीनें व निजामानें शाहू व पेशवे यांजला मोठ्या उपद्व्यापाचा विरोध केला असतां, तीनही प्रसंगी बाजीरावानें त्यास चीत केलें, त्यामुळे त्याचा लौकिक वाढला, आणि मराठ्यांच्या राज्यकार-भारास थोडेबहुत संघटित स्वरूप येऊन, पुढील पांच दहा वर्षांत बाजीरावाचे हातून राज्याची वृद्धि बरीच झाली. बाजीरावाच्या कर्तबगारीचा फायदा राज्यास मिळण्यास सेनापतीच्या सारखा परिणाम लोकांच्या निदर्शनास येणे राज्यकार-भाराचे दृष्टीनें अत्यंत जरूर होतें. त्या योगानें शश्रृंवर सुद्धां मराठ्यांची छाप बसलीः आणि रजपुताना दिल्लीपावेतों मराठ्यांचे उद्योगास जोर आला. लवकरच हबशास व पोर्तुगीझांस जिंकून मराठ्यांनी कोंकणपट्टीचा समुद्रकिनारा स्वराज्यांत आणिला. सारांश, यापुढील नऊ वर्षांचा बाजीरावाचा कारभार निराळ्या स्वरूपाचा आहे. या नऊ वर्षात पेशव्याच्या कर्तबगारीची दहशत सर्व देशांत केवढी बसली, ही गोष्ट इंग्रजांनी मराठ्यांशी स्नेह जोडण्याच्या इच्छेनें कॅ. गार्डन यास स. १७३९ त साताऱ्यास पाठविलें त्याच्या हकीकतीवरून पटणारी आहे

६ अभयसिंगाकडून पिलाजीबा खून ( स. १७३२ ).--सरवुलंदखानास घालवून दिल्यावर अभयसिंग पिलाजी गायकवाडाच्या पाठीस लागला. जयसिंगाची व मराठ्यांची गोडी होती तशी जोधपुरकर अभयसिंगाची नव्हती. मराठ्यांचे विरुद्र दिल्लीस जो पक्ष होता त्यांत अभयसिंग प्रमुख असून, मराठ्यांचा पाडाव करण्यास तो टपून बसलेला होता. त्रिंबकराव दाभाडे पडल्यावर मराठी फौजा परत गेल्या, तेव्हां पिलाजी व त्याचे पराक्रमी भाऊ व मुलगे यांनी अनेक युक्त्या करून गुजराथेत हळू हळू आपला जम बसविला. बडोदें पिलाजीच्या ताब्यांत होतें, तें अभयसिंगानें हिसकावून घेतलें, आणि डभईस वेढा घातला. नंतर तहासंबंधानें उभयतांची वाटाघाट सुरू झाली. त्याकरितां एकमेकांचे वकील एकमेकांकडे जाऊं येऊं लागले. अशा उप-क्रमानें अभयसिंगानें कपटव्यूह रचून एका मारवाड्याच्या मदतीनें डाकोर येथे पिलाजीची खून करविला (स. १७३२). पिलाजीच्या लोकांनी त्या खुनी
