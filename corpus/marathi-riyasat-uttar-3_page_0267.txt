खचर्चाखाली किती आलो, अद्याप आमचे जाबसाल वांटणीसंबंधानें निर्वेध आम्हांस
प्राप्त व्हावे असे उगवले नाहीत. जाबसाल उगवल्यानंतर मसलतीस सिद्धच आहों.
हल्लीं भिकणगांव नजीक येऊन उत्तराची मार्गप्रतीक्षा करीत असों. आजपर्यंत जाब-
साल उगवले असते तर इतकी लांबड कशास पडती ? अद्यापिही सर्वप्रकारें अनुकूल
आहों. वांटणीसंबंधानें जाबसालाचा मात्र गुंता आहे.'
यावरून उघड होते की, जप्त केलेले होळकराचे महाल अद्यापि सुटले नव्हते.
आणि भोसल्यानें दौलतरावास कितीही आग्रह केला, तरी होळकराचा नाश करण्याची
अढी त्यानें मनांतून सोडिली नव्हती. ही अढी न सोडण्याचे कारण बाजीरावच अंतस्थ
रीतीनें यशवंतरावाचा सूड घेण्यास दौलतरावास प्रोत्साहन देत होता. ता. २७-८-
१८०३ रोजी होळकर रघूजीस लिहितो, 'इंग्रजांस स्वराज्याचा लोभ उत्पन्न होऊन
नगरचा किल्ला घेतला. आपल्यापाशीं इंग्रज वकील होता तो न पुसतां उठून गेला.
आपला व इंग्रजांचा छेटा थोडा आहे म्हणोन ऐकतों. त्यास आजपर्यंत आपसांत
फूट होती यामुळे त्यांचा इतका पसार झाला. प्रस्तुत आपली त्रिवर्गाची एकदिली
जाली, तेव्हां स्वराज्यांतील सर्व लहान थोर सरदार मराठे मुसलमान सामील होतील.
हिंदुस्थान प्रांतांचे राजेरजवाडे व समशेर बहाद्दर, बुंदेले, झांशीवाले आदिकरून
छोटे मोटे अनुकूल होतील, इतका भरणा पाहतां पांच सहा लाख फौज व
दहा कंपू होतील. दोन थाके (भाग) करून चाल केली असतां कांहीं जड
पडावें असें नाहीं. इकडील बळ पडून ते कायल होतील. आपण उतावीळ
करून गांठ घालू नये. धमकावून पोक्त विचारानें पाऊल पडल्यास सहजांत
कायल होतील. याच बेतास लागावें. कांहीं अवघड नाहीं. त्यांची चाल चहुंकडून,
आणि आपण एके ठिकाणीच घोंटाळणें ठीक नाहीं. फौज व कंपू तिकडील जिल्ह्यां-
तील बोलावून घेऊन त्यांची आपली छेटी लांब पल्ल्याची राखून, प्रथम नबाबाचा
मुलूख पोटीं पाडावा. इकडे आम्हींही तसा बेत धरितों. त्रिवर्गाची एकी जाहली
त्याअर्थीच पाहून तें करूं. आपण इकडील कोणेविशी संशय मनांत न आणितां सर्व
प्रकारें मसलतीस अनुकूल आहों हे खातरजमा ठेवून तिकडे मसलतीचा नक्ष येईल तसा
इकडे कळवीत जावा. इकडे घडेल तसें आपल्यास लिहीत जाऊं. सारांश या प्रसंगीं
एकदिलींत कसर नसावी. याचे पोटांत कामें बहुत आहेत. आपण विचारवंत दूरदृष्टि
आहां. विस्तारें लिहावें असें नाहीं. पत्रांच्या रवानग्या वरचेवर होत जाव्या.'
यापूर्वीच जुलईत से. वस्लीने होळकरास पत्र पाठविलें कीं, तुमच्या आमच्या
भेटी व्हाव्या. त्यावरून होळकरांनीं उत्तर दिलें, 'जशा भेटी व्हावयाच्या असतील.
