जिंकिलेल्या मुलखाचा बंदोबस्त राखावा. शिवाजीच्या राज्याची हिशेबी पद्धत
निळोपंताच्या हातची आहे. यासंबंधांत खंड ८ चे लेखांक ९ व १० पाहण्या-
लायक आहेत. शहाजीच्या मरणामुळे जिजाबाईने सती जाण्याचा आग्रह
घरला, त्या वेळीं तिला योग्य हितोपदेश सांगून निळोपंतानें त्यापासून परावृत्त
केले. शिवाजी बादशहाच्या भेटीस गेला, तेव्हां मागील कारभार करण्यासाठी
मोरोपंताबरोबर निळोपंत व अप्णाजी दत्तो ह्या दोघांस शिवाजीने नेमिलें होतें.
अशा प्रकारें मराठी राज्याची चांगली सेवा करून स. १६७२ त निळो-
पंत मरण पावला. त्यानंतर त्याचा मुलगा नारोपंत अमात्याचें काम करूं
लागला. परंतु नारोपंत साधुवृत्तीचा असल्यामुळे त्याचा भाऊ रामचंद्रपंतच
कच्चें काम करी. संभाजीचा वध झाल्यावर मराठी राज्याचे संरक्षण कर-
ण्यांत या रामचंद्रपंताचा उपयोग राष्ट्रास किती झाला, तें पुढे सांगण्यांत
येईल. त्याचा जन्म सन १६५० चे सुमारास झालेला होता, आणि
लहानपणापासून त्याचें सर्व आयुष्य शिवाजीसंनिध निळोपंताच्या सहवासांत
गेलें होतें. सन. १६६७ त शिवाजीनें त्यास सिंधुदुर्ग किल्ल्याची सबनिशी
सांगितली होती. रामचंद्रपंतानें अण्णाजी दत्तो यास मदतीस घेऊन जमि
नीची धारेबंदी पद्धत ठरवून दिली. स. १६८२ त रामदासस्वामींचा
परळी येथे अंतकाळ झाला, तेव्हां रामचंद्रपंतानें संभाजीच्या हुकमाने
तेथे जाऊन स्वामींचा अंत्यविधि करविला. रामचंद्रपंत हा मोरोपंत
पिंगळ्याचा जांवई असून, तो रामोपासक व रामदासाचा भक्त होता.

(३) तिसरा प्रधान सुरनीस अथवा सचिव यांनी राजपत्रे शोध
करून अधिक उणे अक्षर मजकूर शुद्ध करावा; युद्धप्रसंग करून तालुका
स्वाधीन होईल तो रथून आज्ञेत वर्तावें. राजपत्रावर चिह्न, संमत करावे.
याची देखरेख सर्व दप्तरावर असे. इवालपत्रे, इनामपत्रे, सनदा, वगैरेंची
नोंद ठेवून तीं सर्व यथायोग्य आहेत किंवा नाहीत, हे तपासून पाहणें
सचिवाचे काम होतें. एकंदर सरकारी दप्तराची व्यवस्था त्याच्या हातांत
असून ठिकठिकाणीं फिरून दप्तरें तपासावी लागत, या कामावर शिवाजीनें
अण्णाजी दत्तो प्रभुणीकर याची नेमणूक केली. हा मोठा अनुभवी असून
शिवाजीच्या पदरी मोठ्या योग्यतेस चढला. याजकडे रत्नागिरी तालुक्याचे
देशपांडेपण असून शिवाय कोल्हापुर इलाख्यांत भूधरगडानजीक सामानगड
किलयाची सबानशी ही त्याजला दिलेली होती. सामानगड किल्ला त्यानेंच
