बेसुमार आहे असा भाग नाहीं. माझी करुण कहाणी मशहूरच आहे. परमेश्वरास
स्मरून मी नि:शंकपणें सर्व जगापुढें असें जाहीर करूं इच्छितों कीं मजवर आणलेले
आरोप सर्वथैव बनावट असून त्यांपैकीं एकही गुन्हा मजकडून घडलेला
नाहीं. मी पूर्ण निरपराधी असून नाहक ही शिक्षा मला भोगावी लागत आहे. तथापि
त्या शिक्षेचेंही मला एवढेंसें दुःख वाटत नाहीं, पण त्यामुळे माझ्या अब्रूला जो
भयंकर काळिमा लागला आहे, तो आतां मला अगदीं सहन होत नाहीं. मरणा-
पूर्वी माझी ही अब्रू जगापुढें निष्कलंक व्हावी, एवढी एकच इच्छा आतां माझी
राहिली आहे. इंग्लंडांत अगदीं यःकश्चित् पामरास सुद्धां न्यायासनासमोर उघड
चौकशी झाल्याशिवाय शिक्षा होत नसते. एवढाही चौकशीचा हक्क मला मिळू नये.
हें केवढें दुर्दैव ! सरकाराचे मनांत मजबद्दल तेढ उत्पन्न होण्याचें आद्य कारण जहागीर-
दारांचा प्रश्न होय. या प्रश्नाची चर्चा कैक वर्षे होऊन अखेरीस ता. २४-१२-१८३४
रोजीं डायरेक्टरांनीं निर्णय दिला, कीं जहागीरदारांवर माझाच ताबा कायम समजावा.
असा निकाल डायरेक्टरांनी केला तरी तो मला मात्र कधींच कळविण्यांत आला
नाहीं. हा वाद उत्पन्न झाला मूळ तहांतील शब्दांच्या अर्थावरून; तह बनविला
एल्फिन्स्टनसाहेबांनीं; ते अद्यापि हयात आहेत. मीं केलेला अर्थ बरोबर नसेल तर त्यांसच
खरा अर्थ काय तो विचारा. ते सांगतील तो निकाल बिनतक्रार ऐकण्यास
मी तयार आहें. ही माझी मागणी मुंबई सरकारास अमान्य कां व्हावी हें मला
समजत नाहीं. माझी येथें चौकशी होईना, तेव्हां इंग्लंडांतील अधिकाऱ्यांकडे दाद
मागण्याकरितां सय्यद मीर अफजल अली या गृहस्थास वकील म्हणून पाठविण्याचें
मीं ठरविलें, ही गोष्ट मुंबईकरांचे मनास झोंबली. वकिलाचे मार्फत आपले अन्याय
बाहेर येतील, त्याबद्दल वैषम्य वाटून सरकारांनीं मजवर अनेक आरोप आणिले. त्यासंबंधानें
गुप्त कमिशनामार्फत एकतर्फी तपास होऊन माझा लेखी जबाब न घेतां असा रिपोर्ट
करण्यांत आला, कीं ‘पुढें आलेला पुरावा मीं खोडून काढूं शकलों नाहीं.’ यास न्याय
म्हणावें कीं काय याचा आपणच विचार करा. जहागीरदारांच्या प्रकरणा शिवाय
आणखी आरोप मजवर ठेवण्यांत आले आहेत ही गोष्ट मला प्रथम स. १८३९ च्या
ऑगस्टांत खुद्द कारनॅक साहेबांनीं कळविली. पोर्तुगीझ सरकाराशीं कैक वर्षे मीं गुप्त
पत्रव्यवहार ठेविला, नागपुरकर आपासाहेबाशीं मीं अंतस्थ स्नेह जुळविला, आणि
पलटणाचे हिंदी अंमलदारांस फितवून इंग्रज सरकाराविरुद्ध कट उभारला, असें
आरोप मजवर सिद्ध असल्याचें ता. २३-८-१८३९ च्या भेटींत मला गव्हर्नर-