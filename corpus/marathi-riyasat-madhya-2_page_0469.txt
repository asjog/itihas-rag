आल्यामुळें आणि पेशवेही जरा कां कूं करीत आहेत असें पाहून ता. १२ रोजीं आम्ही किल्ल्यावर तोफांचा मारा सुरू केला. चार वाजतां आमचा एक गोळा आंगऱ्यांच्या जहाजावर पडून त्यांचीं सर्व लढाऊ जहाजें जळून खाक झालीं. ता. १३ रोजीं सकाळीं आमचे कांहीं लोक जमिनीवर उतरले. पेशव्यांची फौजही उतरणार होती. तीस उतरू देऊं नये म्हणून आम्हीं पुनः किल्ल्यावर मारा सुरू केला. कॅप्टिन फोर्ड ६० लोक बरोबर घेऊन संध्याकाळीं किल्ल्यांत शिरला आणि त्यानें वर आमचें निशाण लाविलें. आज सकाळीं आमची सर्व फौज किल्ल्यांत गेली. आज रामाजीपंत आमच्या भेटीस येणार आहे. तेव्हां तुळाजीस मी आपल्या ताब्यांत मागणार आहे. लढाईत म्हणण्यासारखें आमचें नुकसान झालें नाहीं. ’

ता. ७ फेब्रुवारी १७५६ रोजीं वाट्‌सनचीं जहाजें मुंबई बंदर सोडून निघालीं. क्लाईव्हचे हाताखालीं जमिनीवर लढणारी फौजही त्याच जहाजांवर आली. त्यांच्या मदतीस पेशव्यानें आपली ४०।५० जहाजें पाठविलीं. पूर्वेकडच्या बाजूस पेशव्याची दहा हजार फौज तंबू ठोकून उतरली होती. एवढा शत्रू एकदम चालून आलेला पाहून तुळाजीचा धीर सुटला. त्यानें बंधूस किल्ल्याचे रखवालीस ठेवून, मराठ्यांचे छावणींत धाव घेतली. पेशव्याची समजूत कशीतरी काढतां आली तरच या प्रसंगांतून निभावणूक आहे असें त्यास वाटलें. परंतु आपल्या वकिलांचा तुळाजीनें केलेला अपमान पेशव्याचे मनांत सळत होता, म्हणून पेशव्यानें ( किंवा रामाजीपंतानें ) तुळाजीचें म्हणणें मान्य केलें नाहीं. नंतर चार दिवसांनीं इंग्रजांचें आरमार बंदरांत दाखल झालें; आणि त्यानें किल्ल्यावर तोफांचा भडिमार चालविला. तुळाजीच्या तोफांनींही चांगलाच पराक्रम इंग्रजांस दाखविला. असा हा तोफांचा मारा चालला असतां, बंदरांतील आंगऱ्यांच्या एका जहाजांतून जोराच्या ज्वाळा वर निघूं लागल्या. तोफेच्या गोळ्यानें ही आग लागली असावी. एका गलबतावर आगीचा भडका होतांच एका मागून