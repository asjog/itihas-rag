कडील प्रदेशांत नजफकुली बंडखोरी करीत होता, तोच प्रदेश महादजीनें इस्मई-
लच्या नांवें करून दिला, त्यावरून इस्मईलनें नजफकुलीशीं लढून प्रांतांत बंदोबस्त
केला, तेव्हां तो पळून जसलमीरकडे कानोडाजवळ जाऊन राहिला. याच ठिकाणीं
नजफकुली आजारी पडून ता. ४-९-१७९० रोजी मरण पावला, तेव्हां त्याची
बायको लढण्यास सिद्ध झाली. नजफकुलीचे पाठीवर इस्मईलही तिकडे गेला. परंतु
बाहेरून महादजीशीं गोड गोड गोष्टी बोलून अंतस्थ रीतीनें त्यानें जयपुर जोधपुर-
करांस चिथवून पाटीलबावांचा पाडाव करण्याची खटपट चालविली. महंमद बंग
हमदानीच्या कन्येशीं त्यानें लग्न केलें. या वेळीं गुलाम कादराकडेच पाटीलबावांचे
लक्ष असल्यामुळे, इस्मईलचा समाचार घेण्यास त्यांस सवड झाली नाहीं. वान्त-
विक हा इस्मईल व गोसावी हिंमतबहादर हे दोनच उलाढाली गृहस्थ नाही नाहीं
त्या उपायांनीं महादजीस विरोध करणारे आतां उरले होते; आणि त्यांच्याच
हकीकतींनीं या वेळचे कागद भरलेले आहेत. या वेळीं महादजीचे व तुकोजीचे
सरदार पानिपतच्या बाजूस शीखांवर गेले होते, त्यांचा वावर इस्मईन्यच्या मुलखातून
पडला. त्या स्वारींत होळकराच्या फौजेनें इस्मईलच्या मुलखाची नासाडी केली व
ठाणीं हस्तगत केली, त्याची तक्रार त्याने पाटीलबावांकडे केली. त्यावरु न
इस्मईलचे ठाणें सोडन देण्याविषयी पाटीलवावांनी होळकराम लिहिलें असतां त्याने
मानलें नाहीं. या कारणावरून इस्मईलची बोलणीं सक्त पडत गेलीं. मनांत बिचार
बिघाड करावयाचा. जोधपुरचे वकील जवळ होतेच, त्यांस इस्मईल बोलला,
' पाटीलबावांनीं गुलाम कादराची काय गत केली, तुम्ही पाहतां. तर पुनः तुम्ही
यांचे उमेदवारीवर आहां हैं काय ? आम्हांकडे उटोन यावें.' अशा प्रकारचीं
राजपुतांचीं व इस्मईलचीं परस्परं बोलणीं होऊन महादजीविरुद्ध त्यांचे करार
झाले. महादजीस या प्रांतांतून घालवून देण्याचा विचार त्यांनी ठरविला. पानि-
पतापूर्वी जसा नजीबखान रोहिला, तमा या वेळीं इस्मईल बेग, पुनरपि मरा-
ठयांचा संहार उडविण्यासाठीं नाहीं नाहीं त्या खटपटी करीत होता. लखनौकर
वजिरास सुद्धां त्यानें महादजीविरुद्ध उठविलें. तेव्हां या वजिरावर मोहीम करण्याचा
विचार महादजीनें ठरविला. याची कागाळी वजिरानें मा-बाप कॉर्नवॉलिसकडे केली.
त्यावरून कॉर्नवॉलिसनें वकील पामरच्या मार्फत महादजीस कळविलें कीं,' वजिराशीं
तुमचा तंटा असल्यास तो तिहाईतपणें तोडण्यास आम्ही केव्हांही तयार आहों.
परंतु वजीर आमचा दोस्त आहे, त्याचे वाटेस तुम्ही गेल्यास, त्याचा बंदोबस्त