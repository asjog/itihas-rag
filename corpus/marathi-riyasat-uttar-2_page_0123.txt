त्या रिपोर्टीत विहंगमदृष्टया पाटीलबावांच्या कारभाराचें अवलोकन केलेलें असून
भावी अनर्थाची स्पष्ट इशारत दिली आहे. तो रिपार्ट हा.' असे लिहून वरील
पत्राचा संक्षेप दिला आहे. या लिहिण्यांत वस्तुस्थितीचा बराच विपर्यास केलेला
दिसतो. सदाशिव दिनकर हा नानाचा हस्तक स. १७७९ पासून सदोदित महा-
दजीच्या छावणींत हजर राहून उभयतांमधील व्यवहार भागवीत असे. त्याच्या
पत्रांचे दोन भाग ग्वालेर संग्रहांत छापलेले असून कांहीं पत्रे का. सं. प. या. तही
छापलेलीं आहेत. अर्थात् त्यांपैकींच वरचें एक पत्र असून तो स्वतंत्र रिपोर्ट
म्हणून मुद्दाम प्रवास करून पाठविलेला नाहीं. त्या रिपोर्टीत तरी महादजीला
विशिष्ट दोष देण्यासारखें काय आहे ? त्यानें व बादशहानें बरोबर हिंड्न सर्व
प्रांत डोळ्यांनीं पाहिला. आपल्याजवळ पैसा नाहीं, आपण कर्जात बुडालेले
आहों, आपल्या हातून बादशाही कारभार उरकणार नाहीं, पैसा व फौज पुण्या-
हून पाठवाल तर आम्ही हा उद्योग हातीं घेऊ, असें स्वतः महादजीनेंच अनेक-
वार नानास कळविलें, आणि शेवटीं मोठ्या नाखुषीनें चंबळ उतरून तो पलीकडे
गेला; आणि सात वर्षे खपून लभ्यांश कांहीं न होतां उलट अडचणी मात्र
वाढल्या, हे पाहून वैतागानें उत्तर हिंदुस्थानचा कारभार टाकून पुढील व्यवस्था
ठरविण्याकरितां तो स. १७९२त पुण्यास आला. भावी अनर्थाची इशारत महाद-
जीस दुसऱ्यानें द्यावयास नको होती. त्यानेंच ती वारंवार नानापुढे मांडली आहे.
पलटणास पगार वेळेवर पोंचतो, पण देशचे मराठे आपत्तींत आहेत असें
सदाशिव दिनकर सांगतो, म्हणजे नवीन कवाइती पलटणें महादजीनें बनविलीं
ही गोष्ट त्यास संमत नव्हती. त्या पलटणांच्या रचनेची पहिलीच अट अशी होती
कीं, पगार दरमहाचे दरमहा पोंचला पाहिजे. पगार न मिळाला कीं, तीं व त्यांचे
अधिकारी उठून जाणार. देशच्या जुन्या फौजांस महादजीकडून वेळेवर पगार
पोंचत नसे ही गोष्ट खरी, पण तसा प्रकार नेहमींचाच होता. हरिपंताच्या किंवा
खुद्द हुजरातीच्या लोकांसही पुण्यास पगार पावत नसे. मराठ्यांची ही मुलूख-
गिरी उत्तरोत्तर आंतबच्चाची होऊं लागली हें पूर्वी दाखविलेंच आहे. परभारें
खर्च भागवून राज्यें व पैसा कमाविण्याचे शिवाजी बाजीरावाच्या वेळचे दिवस
गेले. मुलूख सर्व उजाड होऊन गेला होता. हरिपंत व सर्व सरदार फौजांच्या
देण्याखालीं सदा गांजलेले असत. महादजीचीही तीच स्थिति होती. मुलुखांत
शांतता होऊन रयतेस स्वस्थता मिळाल्याशिवाय पैसा वसूल होणें आतां शक्य
