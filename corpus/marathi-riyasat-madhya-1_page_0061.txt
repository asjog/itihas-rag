होते. स. १७१६ नंतर अमात्य म्हणून त्याचे कागद उपलब्ध नाहीत. त्यापुढे
त्याचा मुलगा भगवंतराव याजला अमात्य पद मिळाले. रामचंद्रपंताचा मृत्युकाळ-
ही निश्चित नाहीं. खं.८-१५२ वरून तो सुमारें स. १७३४पावेतों हयात असावा,
म्हणजे तोपर्यंत त्याचे वय ऐंशींच्या वर गेलें असलें पाहिजे. कारभारांत आपलें
प्रयोजन राहिलें नाहीं असें समजतांच सर्व कामें सोडून केवळ संन्यासवृत्त। नें
अज्ञातवासांत उत्तरायुष्य घालविणारे रामचंद्रपंतासारखे धैर्यवान पुरुष फारच
विरळा दिसून येतात.
५. खटावकराचे बंड, (स. १७१२-१३) - वाळाजी विश्वनाथाचा
संबंध येणाऱ्या प्रकरणांत हैं कृष्णराव खटावकराचें बंड मो तें. शिवाऱ्यांच
पश्चात् जी मोगलांची धामधूम पंचवीस वर्षांवर झाली, त्यांत अनेक ब्राह्मण
मराठे बगैरे घराणी मोगलांचे आश्रयास जाऊन मराठ्यांचे राज्यास त्रास देत
होती, त्यांचा बंदोबस्त करणे शाहूस प्राप्त झालें. यांस त्या वेळी पुंड अशी संज्ञा
बखरकरांनी दिलेली आहे. त्यांतलाच हा खटावकर होय.
कृष्णराव खटावकर हा जातीचा देशस्थ ब्राह्मण, शंभुमहादेवाचे डोंगररा-
जवळ खटाव येथे राहून, मोगलांच्या तर्फेनें मराठ्यांस उपद्रव करीत असे. संभा
जीच्या वधापासून हा ब्राह्मण औरंगजेबास मिळून असल्यामुळे, त्याजकडून
त्यास राजा असा किताब व खटावची ठाणेदारी मिळाली होती. ग्रँट डफ यास
या खटावच्या घराण्याकडून एक फारशी पत्र मिळाले होते. तो ह्मणतो की
ह्या ब्राह्मण घराण्यांत बायकांत पडद्याची चाल होती. कांहीं दिवस बुध व मल-
वडी येथील घाडग्यांच्या देशमुखीचे उत्पन्न खटावकरांकडे होतें. अद्यापि खटाव
गांवांत कांही उत्पन्न त्याच घराण्याकडे चालत आहे. सुमारे दहा वीस वर्षे तरी
ह्या घराण्याकडून मोगलांचे साह्य उत्तम प्रकारे होत होते. हैं घराण विद्वान्
म्हणून नांवाजलेलें होतें. कृष्णरावानें संस्कृतांत लिहिलेली विष्णुसहस्रनामाव-
रची द्वैतमताची सुंदर टीका उपलब्ध आहे. कृष्णरावाचे बापाचे नांव भगवंत-
राव व आजचें, राघवपंडित. भगवंतरावानें मोगलांची नोकरी धरून प्रतिष्ठा
मिळविली. संभार्जाच्या मरणानंतर बादशाहाकडून कृष्णरावास खटाव परगण्याची
जहागीर मिळाली, तेथे ते पुढें कोट बांधून राहूं लागले. असा हा कृष्णराव
खटावकर मूळापासूनच मोगलांकडे होता. सन १७१२ च्या आरंभीच शाहूनें