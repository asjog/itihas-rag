तो त्यानेंच स्वतः सर्व प्रांतांतून वसूल करून घ्यावा असें ठरविलें. 'नाडगौडा'-ची बाबत शाहू निरनिराळ्या वेळीं मर्जीनुरूप पाहिजे त्यास देत असे. या दोन बाबतींचे शेंकडा नऊ हिस्से व पहिले राजबाबतीचे २५ हिस्से मिळून ३४ वजा केले ह्मणजे एकंदर वसुलाचे शेंकडा ६६ प्रमाणें निव्वळ मोकासा शिल्लक राहतो. हा सर्व भाग निरनिराळ्या सरदारांस जहागिरीदाखल वांटून देण्यांत यावा असें ठरलें. मुलूखगिरीसाठी निरनिराळे प्रदेश निरनिराळ्या सरदारांस वांटून देण्यांत आले. राजाची मुख्य फौज पेशवे व सेनापति यांच्या हातांत असून, जेथें जरूर पडेल तेथें ताबडतोब जाऊन देशाचा बंदोबस्त करावा अशी त्यांस शाहूची आज्ञा होती. शिवाय खानदेश व बालेघांटचा कांही भाग यांत पेश-व्यानें वावर करावा, सेनापतीनें बागलाण व गुजराथ प्रांतांतील वसूल करावा, सेनासाहेब सुभा कान्होजी भोसले यानें वऱ्हाड पाइनघाटचा प्रदेश व गोंडय-णच्या पूर्वेकडील भाग यांत वहिवाट करावा, सरलप्कर यानें गंगथडी व औरंगाबादच्या बाजूस उद्योग करावा, फन्नेसिंग भोसल्यानें कर्नाटकचे बाजूस राहवें, प्रतिनिधानें नारेपासून वारणेपर्यंतचा प्रदेश व हैदराबाद बेदरकडील लूख सांभाळावा, चिटणीस व आंगरे यांनी कोंकणांत काम करावें, आणि पंतसचिवानें आपली पहिली जहागीर संभाळून इतरत्र 'साहोत्रा' चा वमूल करावा, अशी सरदारांच्या उद्योगाची सामान्य बांटणी शाहूनें करून दिली. एकानें दुसयाच्या प्रांतांत जाऊं नये, अशी त्याच वेळी ताकीद दिलेली होती. ज्या त्या बाजूचा चौथाई वसूल करणे हेच या मुलुखगिरांचें मुख्य प्रयोजन होतें. अर्थात् प्रत्येक सरदारानें आपल्या मुलुखगिरांचा हिशेब सरकारांत रुजू करावयाचा, असा ठराव होता. जहागिरीतील वमूल जरी ज्याचा त्यानें उगवा-वयाचा होता, तरी वरील व्यवस्थेनें बहुतेक सरदारांस राजबाबती, नाडगौडा, साहोत्रा वगैरे संबंधाने एकमेकांच्या मुलखांत उप्तन्नाच्या बाबी मिळाल्यामुळे, त्यांचे व्यवहार पृथक्क्षणें तुटले नाहींत. त्यांना आपल्या उद्योगासाठी फौजा बाळगाव्या लागत. मुलुखगिरी करावी, पैसा वसूल करून आणावा, तेव्हां फौजेचा व आपला खर्च भागणार असा प्रकार झाला. ह्मणजे अगोदर खर्च करावा लागून त्याचें उप्तन्न मागाहून यावयाचें होतें. जहागीरदारांस देऊन टाकलेलें शंकडा ६६ चे उप्तन्न, सरकारच्या खजिन्यांत जमा न होतां परभार